# -*- mode: mandoku-view; -*-
#+TITLE: 孔子家語
#+DATE: 2015-09-11 03:46:52.934443
#+PROPERTY: ID KR3a0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0080-000孔子家語-序.
<pb:KR3a0001_SBCK_000-1a>¶
孔子家語序¶
　　　　　　　　　　王氏¶
鄭氏學行五十載矣自肅成童始志于學¶
而學鄭氏學矣然尋文責實考其上下義¶
理不安違錯者多是以奪而易之然世未¶
明其欵情不謂其苟駮前師以見異於前¶
人乃慨然而嘆曰予豈好難哉予不得巳¶
也聖人之門方壅不通孔氏之路枳棘充¶
焉豈得不開而辟之哉若無由之者亦非¶
<pb:KR3a0001_SBCK_000-1b>¶
予之罪也是以撰經禮申明其義及朝論¶
制度皆據所見而言孔子二十二世孫有¶
孔猛者家有其先人之書昔相從學頃還¶
家方取巳來與予所論有若重規疊矩昔¶
仲由曰文王旣沒文不在兹乎天之將䘮¶
斯文也後死者不得與於斯文也天之未¶
䘮斯文也匡人其如予何言天䘮斯文故¶
令巳傳斯文於天也今或者天未欲亂斯¶
文故令從予學而予從猛得斯論以明相¶
<pb:KR3a0001_SBCK_000-2a>¶
與孔氏之無違也斯皆聖人實事之論而¶
恐其將絕故特爲解以貽好事之君子語¶
云牢曰子云吾不試故藝談者不知爲誰¶
多妄爲之說孔子家語弟子有琴張一名¶
牢字子開子張衞人也宗魯死將徃吊孔¶
子止焉春秋外傳曰昔堯臨民以五說者¶
曰堯五載一巡狩五載一巡狩不得稱臨¶
民以五也經曰五載一巡狩此乃說舜之¶
文非說堯孔子說論五帝各道其異事於¶
<pb:KR3a0001_SBCK_000-2b>¶
舜云巡狩天下五載一始則堯之巡狩年¶
數未明周十二歲一巡寧可言周臨民十¶
二乎孔子曰堯以火德王天下而尚黃黃¶
土徳五土之數故曰臨民以五此其義也¶
#+PROPERTY: JUAN 0
#+PROPERTY: FILE SB03n0080-000孔子家語-目録.
<pb:KR3a0001_SBCK_000-3a>¶
孔子家語目錄¶
　卷之一¶
　　相魯　始誅　王言解¶
　　大婚解　儒行解　問禮¶
　　五儀解¶
　卷之二¶
　　致思　三恕　好生¶
　卷之三¶
　　觀周　弟子行　賢君¶
<pb:KR3a0001_SBCK_000-3b>¶
　　辯政¶
　卷之四¶
　　六本　辯物　哀公問政¶
　卷之五¶
　　顔囘　子路初見　在厄¶
　　入官　困誓　五帝德¶
　卷之六¶
　　五帝　執轡　本命解¶
　　論禮¶
<pb:KR3a0001_SBCK_000-4a>¶
　卷之七¶
　　觀鄕　郊問　五刑解¶
　　刑政　禮運¶
　卷之八¶
　　冠頌解　廟制解　辯樂¶
　　問玉　屈節解¶
　卷之九¶
　　七十二弟子解　本姓解¶
　　終記解　正論解¶
<pb:KR3a0001_SBCK_000-4b>¶
　卷之十¶
　　曲禮子貢問　曲禮子夏問¶
　　曲禮公西赤問¶
孔子家語目錄¶
