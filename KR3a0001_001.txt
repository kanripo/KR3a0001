# -*- mode: mandoku-view; -*-
#+TITLE: 孔子家語
#+DATE: 2015-09-11 03:46:53.005629
#+PROPERTY: ID KR3a0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0080-001孔子家語-卷第一.
<pb:KR3a0001_SBCK_001-1a>¶
孔子家語卷第一¶
　　　　　　　　　　王　肅　注¶
相魯第一¶
孔子初仕為中都宰(中都/魯邑)制為養生送死¶
之節長㓜異食(如禮年五/十異食也)强弱異任(任謂/力作)¶
(之事各從所/任不用弱也)男女别塗路無拾遺器不雕¶
偽(無文飾雕/畫不詐偽)為四寸之棺五寸之椁(以木/為椁)¶
因丘陵爲墳不封(不聚土以/起墳者也)不樹(不樹/松栢)行¶
之一年而西方之諸侯則焉(魯國在東故/西方諸侯皆)¶
<pb:KR3a0001_SBCK_001-1b>¶
(法/則)定公謂孔子曰學子此法以治魯國何¶
如孔子對曰雖天下可乎何但魯國而已¶
哉於是二年定公以為司空乃别五土之¶
性(五土之性一曰山林二曰川澤/三曰丘陵四曰墳衍五曰原隰)而物各¶
得其所生之宜(所生之物/各得其宜)咸得厥所先時¶
季氏葬昭公于墓道之南(季平子逐昭公/死于乾侯平子)¶
(别而葬之貶之/不令近先公也)孔子溝而合諸墓焉謂季¶
桓子曰貶君以彰巳罪非禮也(桓子平/子之子)今¶
合之所以揜夫子之不臣由司空為魯大¶
<pb:KR3a0001_SBCK_001-2a>¶
司冦設法而不用無姦民¶
定公與齊侯㑹于夾谷孔子攝相事曰臣¶
聞有文事者必有武備有武事者必有文¶
備古者諸侯並出疆必具官以從請具左¶
右司馬定公從之至㑹所為壇位土階三¶
等以遇禮相見(㑹遇之禮禮/之簡略者也)揖讓而登獻¶
酢既畢齊使萊人以兵鼔謲劫定公(萊人/齊人)¶
(東夷雷/鼓曰謲)孔子歷階而進以公退曰士以兵¶
之吾兩君為好裔夷之俘敢以兵亂之(裔/邊)¶
<pb:KR3a0001_SBCK_001-2b>¶
(裔夷夷狄俘軍所獲虜也言此/三者何敢以兵亂兩君之好也)非齊君所¶
以命諸侯也裔不謀夏夷不亂華(華夏中/國之名)¶
俘不干盟兵不偪好於神為不祥於德為¶
&KR0317;義於人為失禮君必不然齊侯心怍麾¶
而避之有頃齊奏宫中之樂俳優侏儒戯¶
於前孔子趨進歷階而上不盡一等曰匹¶
夫熒侮諸侯者罪應誅請右司馬速刑焉¶
於是斬侏儒手足異處齊侯懼有慙色將¶
盟齊人加載書曰齊師出境而不以兵車¶
<pb:KR3a0001_SBCK_001-3a>¶
三百乗從我者有如此盟孔子使兹無還¶
對曰(魯大/夫也)而不返我汶陽之田吾以供命¶
者亦如之齊侯将設享禮孔子謂梁丘據¶
曰齊魯之故吾子何不聞焉(梁丘據舊聞/齊魯之故事)¶
事既成矣而又享之是勤執事且犧象不¶
出門(作犧牛及象/於其背為罇)嘉樂不野合享而既具¶
是棄禮若其不具是用粃粺(粃穀之不成/者粺草之似)¶
(穀/者)用粃粺君辱棄禮名惡子盍圖之夫享¶
所以昭德也不昭不如其巳乃不果享齊¶
<pb:KR3a0001_SBCK_001-3b>¶
侯歸責其羣臣曰魯以君子道輔其君而¶
子獨以夷狄道教寡人使得罪於是乃歸¶
所侵魯之四邑及汶陽之田(四邑鄆讙龜/隂也洙有汶)¶
(陽之田/本魯界)¶
孔子言於定公曰家不藏甲(卿大夫稱/家甲鎧也)邑¶
無百雉之城(高丈長丈曰/堵三堵曰雉)古之制也今三¶
家過制請皆損之乃使季氏宰仲由隳三¶
都叔孫不得意於季氏因費宰公山弗擾¶
率費人以襲魯孔子以公與季孫叔孫孟¶
<pb:KR3a0001_SBCK_001-4a>¶
孫入于費氏之宫登武子之臺費人攻之¶
及臺側孔子命申句湏樂頎勒士衆下伐¶
之費人北遂隳三都之城強公室弱私家¶
尊君卑臣政化大行¶
初魯之販羊有沈猶氏者常朝飲其羊以¶
詐市人有公慎氏者妻滛不制有慎潰氏¶
奢侈踰法魯之鬻六畜者飾之以儲價及¶
孔子之為政也則沈猶氏不敢朝飲其羊¶
公慎氏出其妻慎潰氏越境而徙三月則¶
<pb:KR3a0001_SBCK_001-4b>¶
鬻牛馬者不儲價賣羊豚者不加飾男女¶
行者别其塗道不拾遺男尚忠信女尚貞¶
順四方客至於邑不求有司(有司常供其/職客不求而)¶
(有司/存焉)皆如歸焉(言如歸家/無所之也)¶
始誅第二¶
孔子為魯司冦攝行相事有喜色仲由問¶
曰由聞君子禍至不懼福至不喜今夫子¶
得位而喜何也孔子曰然有是言也不曰¶
樂以貴下人乎於是朝政七日而誅亂政¶
<pb:KR3a0001_SBCK_001-5a>¶
大夫少正卯戮之于兩觀之下(兩觀/闕名)尸於¶
朝三日子貢進曰夫少正卯魯之聞人也¶
今夫子為政而始誅之或者為失乎孔子¶
曰居吾語汝以其故天下有大惡者五而¶
竊盗不與焉一曰心逆而險二曰行僻而¶
堅三曰言偽而辯四曰記醜而博(醜謂/非義)五¶
曰順非而澤此五者有一於人則不免君¶
子之誅而少正卯皆兼有之其居處足以¶
撮徒成黨(撮/聚)其談説足以飾褒榮衆其強¶
<pb:KR3a0001_SBCK_001-5b>¶
禦足以反是獨立此乃人之姦雄者也不¶
可以不除夫殷湯誅尹諧文王誅潘正周¶
公誅管蔡太公誅華士(士之為人虚偽亦/聚黨也而韓非謂)¶
(華士耕而後食鑿井而飲信其如此/而太公誅之豈所以謂太公者哉)管仲¶
誅付乙子産誅史何是此七子皆異世而¶
同誅者以七子異世而同惡故不可赦也¶
詩云憂心悄悄愠于羣小小人成羣斯足¶
憂矣¶
孔子為魯大司㓂有父子訟者夫子同狴¶
<pb:KR3a0001_SBCK_001-6a>¶
執之(狴獄/牢也)三月不别其父請止夫子赦之¶
焉季孫聞之不悦曰司冦欺余曩告余曰¶
國家必先以孝余今戮一不孝以教民孝¶
不亦可乎而又赦何哉冉有以告孔子子¶
喟然歎曰嗚呼上失其道而殺其下非理¶
也不教以孝而聽其獄是殺不辜三軍大¶
敗不可斬也獄犴不治不可刑也何者上¶
教之不行罪不在民故也夫慢令謹誅賊¶
也徵歛無時暴也不試責成虐也政無此¶
<pb:KR3a0001_SBCK_001-6b>¶
三者然後刑可即也書云義刑義殺勿庸¶
以即汝心惟曰未有慎事言必教而後刑¶
也(庸用也即就也刑教皆當以義勿用以/就汝心之所安當謹之自謂未有順事)¶
(且陳道徳以服之以無刑殺/而後為順是先教而後刑也)既陳道德以¶
先服之而猶不可尚賢以勸之又不可即¶
廢之又不可而後以威憚之若是三年而¶
百姓正矣其有邪民不從化者然後待之¶
以刑則民咸知罪矣詩云天子是毗俾民¶
不迷(毗輔也俾使也言師尹/當毗輔天子使民不迷)是以威厲而¶
<pb:KR3a0001_SBCK_001-7a>¶
不試刑錯而不用今世則不然亂其教繁¶
其刑使民迷惑而䧟焉又從而制之故刑¶
彌繁而盗不勝也夫三尺之限空車不能¶
登者何哉峻故也百仞之山重載陟焉何¶
哉陵遲故也(陵遲猶/陂池也)今世俗之陵遲久矣¶
雖有刑法民能勿踰乎¶
王言解第三¶
曾子閒居曽參侍孔子曰參乎今之君子¶
唯士與大夫之言可聞也至於君子之言¶
<pb:KR3a0001_SBCK_001-7b>¶
者希也於乎吾以王言之其不出户牖而¶
化天下曽子起下席而對曰敢問何謂王¶
之言孔子不應曽子曰侍夫子之閒也難¶
對是以敢問孔子又不應曽子肅然而懼¶
摳衣而退負席而立有頃孔子歎息顧謂¶
曽子曰參汝可語明王之道與曽子曰非¶
敢以為足也請因所聞而學焉子曰居吾¶
語汝夫道者所以明德也德者所以尊道¶
也是以非德道不尊非道德不明雖有國¶
<pb:KR3a0001_SBCK_001-8a>¶
之良馬不以其道服乗之不可以道里雖¶
有博地衆民不以其道治之不可以致霸¶
王是故昔者明王内修七教外行三至七¶
教修然後可以守三至行然後可以征明¶
王之道其守也則必折衝千里之外其征¶
則必還師衽席之上故曰内修七教而上¶
不勞外行三至而財不費此之謂明王之¶
道也曽子曰不勞不費之謂明王可得聞¶
乎孔子曰昔者帝舜左禹而右臯陶不下¶
<pb:KR3a0001_SBCK_001-8b>¶
席而天下治夫如此何上之勞乎政之不¶
平君之患也令之不行臣之罪也若乃十¶
一而税用民之力歲不過三日入山澤以¶
其時而無征闗譏市鄽皆不收賦(譏呵也/譏異服)¶
(識異言及市𨞬皆/不賦稅古之法也)此則生財之路而明王¶
節之何財之費乎曽子曰敢問何謂七教¶
孔子曰上敬老則下益孝上尊齒則下益¶
悌上樂施則下益寛上親賢則下擇友上¶
好德則下不隠上惡貧則下耻争上廉讓¶
<pb:KR3a0001_SBCK_001-9a>¶
則下耻節此之謂七教七教者治民之本¶
也政教定則本正也凡上者民之表也表¶
正則何物不正是故人君先立仁於已然¶
後大夫忠而士信民敦俗璞(璞慤/愿貌)男慤而¶
女貞六者教之致也布諸天下四方而不¶
怨納諸尋常之室而不塞等之以禮立之¶
以義行之以順則民之棄惡如湯之灌雪¶
焉曽子曰道則至矣弟子不足以明之孔¶
子曰參以為姑止乎又有焉昔者明王之¶
<pb:KR3a0001_SBCK_001-9b>¶
治民也法必裂地以封之分屬以理之然¶
後賢民無所隠暴民無所伏使有司日省¶
而時考之進用賢良退貶不肖然則賢者¶
悦而不肖者懼哀鰥寡養孤獨恤貧窮誘¶
孝悌選才能此七者修則四海之内無刑¶
民矣上之親下也如手足之於腹心下之¶
親上也如㓜子之於慈母矣上下相親如¶
此故令則從施則行民懐其德近者悦服¶
逺者来附政之致也夫布指知寸布手知¶
<pb:KR3a0001_SBCK_001-10a>¶
尺舒肘知尋斯不逺之則也周制三百步¶
為里千步爲井三井而埒埒三而矩(此說/里數)¶
(不可以言井井自/方里之名疑此誤)五十里而都封百里而¶
有國乃爲福積資求焉恤行者有亡是以¶
蠻夷諸夏雖衣冠不同言語不合莫不來¶
賔故曰無市而民不乏無刑而民不亂田¶
獵罩弋(&KR0449;掩網/弋繳射)非以盈宫室也徵歛百姓¶
非以盈府庫也慘怛以補不足禮節以損¶
有餘多信而寡貌其禮可守其言可覆其¶
<pb:KR3a0001_SBCK_001-10b>¶
迹可履如飢而食如渴而飲民之信之如¶
寒暑之必驗故視逺若邇非道邇也見明¶
德也是故兵革不動而威用利不施而親¶
萬民懐其惠此之謂明王之守折衝千里¶
之外者也曽子曰敢問何謂三至孔子曰¶
至禮不讓而天下治至賞不費而天下士¶
悦至樂無聲而天下民和明王篤行三至¶
故天下之君可得而知天下之士可得而¶
臣天下之民可得而用曽子曰敢問此義¶
<pb:KR3a0001_SBCK_001-11a>¶
何謂孔子曰古者明王必盡知天下良士¶
之名既知其名又知其實又知其數及其¶
所在焉然後因天下之爵以尊之此之謂¶
至禮不讓而天下治因天下之禄以富天¶
下之士此之謂至賞不費而天下之士悦¶
如此則天下之民名譽興焉此之謂至樂¶
無聲而天下之民和故曰所謂天下之至¶
仁者能合天下之至親也所謂天下之至¶
明者能舉天下之至賢者也此三者咸通¶
<pb:KR3a0001_SBCK_001-11b>¶
然後可以征是故仁者莫大乎愛人智者¶
莫大乎知賢賢政者莫大乎官能有土之¶
君修此三者則四海之内供命而已矣夫¶
明王之所征必道之所廢者也是故誅其¶
君而改其政弔其民而不奪其財故明王¶
之政猶時雨之降降至則民悦矣是故行¶
施彌博得親彌衆此之謂還師衽席之上¶
(言安安/而無憂)¶
大婚解第四¶
<pb:KR3a0001_SBCK_001-12a>¶
孔子侍坐於哀公公問曰敢問人道孰為¶
大孔子愀然作色而對曰君及此言也百¶
姓之惠也固臣敢無辭而對人道政為大¶
夫政者正也君為正則百姓從而正矣君¶
之所為百姓之所從君不為正百姓何所¶
從乎公曰敢問為政如之何孔子對曰夫¶
婦别男女親君臣信三者正則庻物從之¶
公曰寡人雖無能也願知所以行三者之¶
道可得聞乎孔子對曰古之政愛人為大¶
<pb:KR3a0001_SBCK_001-12b>¶
所以治愛人禮為大所以治禮敬為大敬¶
之至矣大婚為大大婚至矣冕而親迎親¶
迎者敬之也是故君子興敬為親捨敬則¶
是遺親也弗親弗敬弗尊也愛與敬其政¶
之本與公曰寡人願有言也然冕而親迎¶
不已重乎孔子愀然作色而對曰合二姓¶
之好以繼先聖之後以為天下宗廟社稷¶
之主君何謂已重焉(魯周公之後得郊天/故言以為天下之主)¶
(鄙/也)公曰寡人實固(陋)不固安得聞此言乎¶
<pb:KR3a0001_SBCK_001-13a>¶
寡人欲問不能爲辭請少進孔子曰天地¶
不合萬物不生大婚萬世之嗣也君何謂¶
已重焉孔子遂言曰内以治宗廟之禮足¶
以配天地之神(言宗廟天/地神之次)出以治直言之¶
禮以立上下之敬(夫婦正則始可以治正/言禮矣身正然可以正)¶
(人者/也)物耻則足以振之(耻事不知禮/足以振救之)國耻¶
足以興之(耻國不知足/以興起者也)故爲政先乎禮禮¶
其政之本與孔子遂言曰昔三代明王必¶
敬妻子也蓋有道焉妻也者親之主也子¶
<pb:KR3a0001_SBCK_001-13b>¶
也者親之後也敢不敬與是故君子無不¶
敬敬也者敬身為大身也者親之支也敢¶
不敬與不敬其身是傷其親傷其親是傷¶
本也傷其本則支從之而亡三者百姓之¶
象也(言百姓之/所法而行)身以及身子以及子妃以¶
及妃君以修此三者則大化愾乎天下矣¶
(氣/滿)昔太王之道也(太王出亦姜女入亦姜/女國無鰥民愛其身以)¶
(及人之身愛其子以及/人之子故曰太王之道)如此國家順矣公¶
曰敢問何謂敬身孔子對曰君子過言則¶
<pb:KR3a0001_SBCK_001-14a>¶
民作辭過行則民作則言不過辭動不過¶
則百姓恭敬以從命若是則可謂能敬其¶
身則能成其親矣公曰何謂成其親孔子¶
對曰君子者乃人之成名也百姓與名謂¶
之君子則是成其親為君而為其子也孔¶
子遂言曰愛政而不能愛人則不能成其¶
身不能成其身則不能安其土不能安其¶
土則不能樂天(天道/也)公曰敢問何能成身¶
孔子對曰夫其行已不過乎物謂之成身¶
<pb:KR3a0001_SBCK_001-14b>¶
不過乎合天道也公曰君子何貴乎天道¶
也孔子曰貴其不已也如日月東西相從¶
而不已也是天道也不閉而能久(不閉常/通而能)¶
(乆言/無極)是天道也無為而物成是天道也已¶
成而明之是天道也公曰寡人且愚㝠(言/惷)¶
(愚𡨕/暗也)幸煩子之於心(欲煩孔子議識/其心所能行也)孔子¶
蹴然避席而對曰仁人不過乎物孝子不¶
過乎親是故仁人之事親也如事天事天¶
如事親此謂孝子成身公曰寡人既聞如¶
<pb:KR3a0001_SBCK_001-15a>¶
此言無如後罪何孔子對曰君子及此言¶
是臣之福也¶
儒行解第五¶
孔子在衛冉求言於季孫曰國有聖人而¶
不能用欲以求治是猶却步而欲求及前¶
人不可得已今孔子在衛衛將用之已有¶
才而以資鄰國難以言智也請以重幣迎¶
之季孫以告哀公公從之孔子既至舍哀¶
公館焉(就孔/子舍)公自阼階孔子賔階升堂立¶
<pb:KR3a0001_SBCK_001-15b>¶
侍公曰夫子之服其儒服與孔子對曰丘¶
少居魯衣逢掖之衣(深衣之/褒大也)長居宋冠章¶
甫之冠丘聞之君子之學也博其服以鄉¶
(隨其/鄉也)丘未知其為儒服也公曰敢問儒行¶
孔子曰略言之則不能終其物悉數之則¶
留僕未可以對(留乆也僕太僕君燕朝則/正位掌儐相更衣之爲久)¶
(將倦使之/相代者也)哀公命席孔子侍坐曰儒有席¶
上之珍以待聘(席上之珍能敷陳先/王之道以為政治)夙夜¶
强學以待問懐忠信以待舉力行以待取¶
<pb:KR3a0001_SBCK_001-16a>¶
(力行仁義道/徳以待人取)其自立有如此者儒有衣冠¶
中動作順其大讓如慢(慢簡/畧也)小讓如偽大¶
則如威小則如媿難進而易退粥粥若無¶
能也其容貌有如此者儒有居處齊難(齊/荘)¶
(可畏/難也)其起坐恭敬言必誠信行必忠正道¶
塗不争險易之利冬夏不争隂陽之和愛¶
其死以有待也養其身以有為也其備預¶
有如此者儒有不寳金玉而忠信以為寳¶
不祈土地而仁義以為土地不求多積多¶
<pb:KR3a0001_SBCK_001-16b>¶
文以為富難得而易禄也易禄而難畜也¶
非時不見不亦難得乎非義不合不亦難¶
畜乎先勞而後禄不亦易禄乎其近人情¶
有如此者儒有委之以財貨而不貪淹之¶
以樂好而不滛劫之以衆而不懼阻之以¶
兵而不懾(阻難也以/兵爲之難)見利不虧其義見死¶
不更其守徃者不悔來者不豫過言不再¶
(不再/過言)流言不極(流言相毀/不窮極也)不斷其威(常嚴/莊也)¶
不習其謀(不豫習/其謀慮)其特立有如此者儒有¶
<pb:KR3a0001_SBCK_001-17a>¶
可親而不可刼可近而不可迫可殺而不¶
可辱其居處不過其飲食不溽其過失可¶
微辯而不可面數也其剛毅有如此者儒¶
有忠信以為甲胄禮義以為干櫓(干楯也/櫓大㦸)¶
戴仁而行抱德而處雖有暴政不更其所¶
其自立有如此者儒有一畆之宫環堵之¶
室(方丈曰堵一堵/言其小者也)蓽門圭窬(蓽門荆竹織/門也圭窬穿)¶
(墻爲之/如圭也)蓬戶甕牖(以編蓬爲戸/破甕爲牖也)易衣而出¶
(更相易衣而/後可以出)并日而食(并一日之粮/以爲一食也)上答¶
<pb:KR3a0001_SBCK_001-17b>¶
之不敢以疑(君用之不敢/疑貳事君也)上不答之不敢¶
以謟其爲士有如此者儒有今人以居古¶
人以(稽/同)今世行之後世以為楷(法/也)若不¶
逢世上所不受下所不推詭謟之民有比¶
黨而危之身可危也其志不可奪也雖危¶
起居猶竟身其志乃不忘百姓之病也(起/居)¶
(猶動静也竟終也言身雖/危動静猶終身不忘百姓)其憂思有如此¶
者儒有博學而不窮篤行而不倦幽居而¶
不滛上通而不困禮必以和優游以法慕¶
<pb:KR3a0001_SBCK_001-18a>¶
賢而容衆毁方而瓦合(去已之大圭角/下與衆人小合)其¶
寛裕有如此者儒有内稱不避親外舉不¶
避怨程功積事不求厚禄(程猶効也言功/効而已不求厚)¶
(禄/也)推賢達能不望其報君得其志民頼其¶
德苟利國家不求富貴其舉賢援能有如¶
此者儒有澡身浴德(常目潔淨其身/沐浴於徳行也)陳言¶
而伏(陳言於君/不望其報)靜言而正之而上下不知¶
也黙而翹之又不急爲也(言事君清靜因/事而止之則君)¶
(不知黙而翹發之不/急爲所以爲不爲)不臨深而爲髙不加¶
<pb:KR3a0001_SBCK_001-18b>¶
少而為多(言不因勢/位自矜莊)世治不輕世亂不沮¶
(不自輕/不自沮)同已不與異已不非其特立獨行¶
有如此者儒有上不臣天子下不事諸侯¶
慎静尚寛底厲廉隅强毅以與人博學以¶
知服雖以分國視之如錙銖(視之輕如錙/銖八兩爲錙)¶
弗肯臣仕其規為有如此者儒有合志同¶
方營道同術並立則樂相下不厭久别則¶
聞流言不信義同而進不同而退其交有¶
如此者夫温良者仁之本也慎敬者仁之¶
<pb:KR3a0001_SBCK_001-19a>¶
地也寛裕者仁之作也(動/作)遜接者仁之能¶
也禮節者仁之貌也言談者仁之文也歌¶
樂者仁之和也分散者仁之施也儒皆兼¶
此而有之猶且不敢言仁也其尊讓有如¶
此者儒有不隕穫於貧賤(隕穫憂悶/不安之貌)不充¶
詘於富貴(充詘踊躍/參擾之貌)不溷君王不累長上¶
不閔有司故曰儒(溷辱閔疾言不爲君長/所辱病儒者中和之名)¶
今人之名儒也忘常以儒相詬疾(詬/辱)哀公¶
既得聞此言也言加信行加敬曰終殁吾¶
<pb:KR3a0001_SBCK_001-19b>¶
世弗敢復以儒為戲矣¶
問禮第六¶
哀公問於孔子曰大禮何如子之言禮何¶
其尊也孔子對曰丘也鄙人不足以知大¶
禮也公曰吾子言焉孔子曰丘聞之民之¶
所以生者禮為大非禮則無以節事天地¶
之神焉非禮則無以辯君臣上下長幼之¶
位焉非禮則無以别男女父子兄弟婚姻¶
親族踈數之交焉是故君子此之為尊敬¶
<pb:KR3a0001_SBCK_001-20a>¶
然後以其所能教順百姓不廢其㑹節(所/能)¶
(謂禮也會謂男女之/會節謂親踈之節也)既有成事而後治其¶
文章黼黻以别尊卑上下之等其順之也¶
而後言其䘮祭之紀宗廟之序品其犧牲¶
設其豕腊修其歲時以敬其祭祀别其親¶
疎序其昭穆而後宗族㑹醼即安其居以¶
綴恩義卑其宫室節其服御車不雕璣器¶
不彤鏤食不二味心不滛志以與萬民同¶
利古之明王行禮也如此公曰今之君子¶
<pb:KR3a0001_SBCK_001-20b>¶
胡莫之行也孔子對曰今之君子好利無¶
厭滛行不倦荒怠慢遊固民是盡以遂其¶
心以怨其政忤其衆以伐有道求得當欲¶
不以其所(言苟求得當/其情欲而已)虐殺刑誅不以其¶
治夫昔之用民者由前(用上/所言)今之用民者¶
由後(用下/所言)是即今之君子莫能為禮也言¶
偃問曰夫子之極言禮也可得而聞乎孔¶
子言我欲觀夏是故之杞(夏后封/於杞也)而不足¶
徵也(徵/成)吾得夏時焉(於四時之正正/夏數得天心中)我欲¶
<pb:KR3a0001_SBCK_001-21a>¶
觀殷道是故之宋(殷后/封宋)而不足徵也吾得¶
乾坤焉(乾天坤地得天/地隂陽之書也)乾坤之義夏時之¶
等吾以此觀之夫禮初也始於飲食太古¶
之時燔黍擘豚(古未有釜甑釋米擗肉/加於燒石之上而食之)汙¶
鐏杯飲蕢桴土鼓(鑿地爲罇以/手飲之也)猶可以致¶
敬鬼神(神饗德不/求備物也)及其死也升屋而號告¶
曰髙某復然後飲腥苴熟(始死含以珠貝/將葬苞苴以遣)¶
(奠以/送之)形體則降魂氣則上是謂天望而地¶
藏也(魂氣升而在天/形體藏而在地)故生者南嚮死者北¶
<pb:KR3a0001_SBCK_001-21b>¶
首皆從其初也昔之王者未有宫室冬則¶
居營窟夏則居橧巢(掘地而居謂之營窟/有柴謂櫓在樹曰巢)¶
未有火化食草木之實鳥獸之肉飲其血¶
茹其毛未有絲麻衣其羽皮後聖有作然¶
後修火之利範金(治金爲器/用刑範也)合土(合和以/作瓦物)¶
以為宫室户牖以炮以燔(毛曰炮加/火曰燔也)以烹¶
以炙(煑之曰烹/炮之曰炙)以為醴酪(醴醴酒/酪漿酢)治其絲¶
麻以為布帛以養生送死以事鬼神故玄¶
酒在室(玄酒水也言/尚古在略近)醴醆在户(醴食齊也/五齊二曰)¶
<pb:KR3a0001_SBCK_001-22a>¶
(醴齊三/曰食齊)粢醍在堂(深醍/澄齊)澄酒在下(澄清漏/其酒也)¶
陳其犧牲備其鼎爼列其琴瑟管磬鐘鼓¶
以降上神(上神/天神)與其先祖以正君臣以篤¶
父子以睦兄弟以齊上下夫婦有所是謂¶
承天之祐作其祝號(犧牲玉帛祝辭/皆異爲之號也)玄酒¶
以祭薦其血毛腥其爼熟其殽(言雖有所/熟猶有所)¶
(腥腥本不/忘古也)越席以坐(翦蒲/席也)䟽布以羃(羃覆/酒巾)¶
(也質故/用踈也)衣其浣帛(練染以/爲祭服)醴醆以獻薦其¶
燔炙君與夫人交獻以嘉魂魄(嘉善/樂也)然後¶
<pb:KR3a0001_SBCK_001-22b>¶
退而合烹(合其烹熟之/禮無復醒也)體其犬豕牛羊(體/觧)¶
(其牲禮/而薦之)實其簠簋(受黍稷/之器也)籩豆鉶羮(竹曰/籩木)¶
(曰豆鉶所/以盛羮也)祝以孝告(祝通孝子/語於先祖)嘏以慈告¶
(嘏傳先祖/語於孝子)是為大祥(祥/善)此禮之大成也¶
五儀解第七¶
哀公問於孔子曰寡人欲論魯國之士與¶
之為治敢問如何取之孔子對曰生今之¶
世志古之道居今之俗服古之服舎此而¶
為非者不亦鮮乎曰然則章甫絇履(章甫/冠也)¶
<pb:KR3a0001_SBCK_001-23a>¶
(絇履履頭/有鉤飾也)紳帶縉笏者皆賢人也(紳大帶/縉捶也)¶
(笏所以執/書思對命)孔子曰不必然也丘之所言非¶
此之謂也夫端衣玄裳冕而乗軒者則志¶
不在於食焄(端衣玄裳齋服也/軒軒車焄辛菜也)斬衰管菲¶
杖而歠粥者則志不在於酒肉生今之世¶
志古之道居今之俗服古之服謂此類也¶
公曰善哉盡此而已乎孔子曰人有五儀¶
有庸人有士人有君子有賢人有聖人審¶
此五者則治道畢矣公曰敢問何如斯可¶
<pb:KR3a0001_SBCK_001-23b>¶
謂之庸人孔子曰所謂庸人者心不存慎¶
終之規口不吐訓格之言(格/法)不擇賢以託¶
其身不力行以自定見小闇大而不知所¶
務從物如流不知其所執此則庸人也公¶
曰何謂士人孔子曰所謂士人者心有所¶
定計有所守雖不能盡道術之本必有率¶
也(率猶/行也)雖不能備百善之美必有處也是¶
故知不務多必審其所知言不務多必審¶
其所謂(所務者謂/言之要也)行不務多必審其所由¶
<pb:KR3a0001_SBCK_001-24a>¶
智既知之言既道之(得其/要也)行既由之則若¶
性命之形骸之不可易也富貴不足以益¶
貧賤不足以損此則士人也公曰何謂君¶
子孔子曰所謂君子者言必忠信而心不¶
怨(怨/咎)仁義在身而色無伐(無伐善/之色也)思慮通¶
明而辭不專篤行信道自强不息油然若¶
将可越而終不可及者此則君子也(油然/不進)¶
(之貌也/越過也)公曰何謂賢人孔子曰所謂賢人¶
者德不踰閑(閑/法)行中規繩言足以法於天¶
<pb:KR3a0001_SBCK_001-24b>¶
下而不傷於身(言滿天下/無口過也)道足以化於百¶
姓而不傷於本(本亦/身)富則天下無宛財(宛/積)¶
(也古字亦或作此/故或誤不着草矣)施則天下不病貧此則¶
賢者也公曰何謂聖人孔子曰所謂聖者¶
德合於天地變通無方窮萬事之終始協¶
庻品之自然敷其大道而遂成情性明並¶
日月化行若神下民不知其德覩者不識¶
其鄰此謂聖人也(鄰以喻/界畔也)公曰善哉非子¶
之賢則寡人不得聞此言也雖然寡人生¶
<pb:KR3a0001_SBCK_001-25a>¶
於深宫之内長於婦人之手未嘗知哀未¶
嘗知憂未嘗知勞未嘗知懼未嘗知危恐¶
不足以行五儀之教若何孔子對曰如君¶
之言已知之矣則丘亦無所聞焉(君如此/言已爲)¶
(知之故無所復言/謙以誘進哀公矣)公曰非吾子寡人無以¶
啓其心吾子言也孔子曰君子入廟如右¶
登自阼階仰視榱桷俯察机筵其器皆存¶
而不覩其人君以此思哀則哀可知矣昧¶
爽夙興正其衣冠(爽明也昧明始/明也夙早興起)平旦視¶
<pb:KR3a0001_SBCK_001-25b>¶
朝慮其危難一物失理亂亡之端君以此¶
思憂則憂可知矣日出聽政至于中𡨕(中/日)¶
(中𡨕/映中)諸侯子孫徃來為賔行禮揖讓慎其¶
威儀君以此思勞則勞亦可知矣緬然長¶
思出於四門周章逺望覩亡國之墟必将¶
有數焉(言亡國故/墟非但一)君以此思懼則懼可知¶
矣夫君者舟也庻人者水也水所以載舟¶
亦所以覆舟君以此思危則危可知矣君¶
既明此五者又少留意於五儀之事則於¶
<pb:KR3a0001_SBCK_001-26a>¶
政治何有失矣¶
哀公問於孔子曰請問取人之法孔子對¶
曰事任於官(言各當以其所/能之事任於官)無取捷捷無¶
取鉗鉗(鉗鉗妄對/不謹誠)無取啍啍(啍啍/多言)捷捷貪¶
也(捷捷而不已食/所以爲貪也)鉗鉗亂也啍啍誕也(誕/欺)¶
(詐/也)故弓調而後求勁焉馬服而後求良焉¶
士必慤而後求智能者焉不慤而多能譬¶
之豺狼不可邇(言人無智者雖性慤信不/能爲大惡不慤信而有智)¶
(然後乃/可畏也)¶
<pb:KR3a0001_SBCK_001-26b>¶
哀公問於孔子曰寡人欲吾國小而能守¶
大則攻其道如何孔子對曰使君朝廷有¶
禮上下相親天下百姓皆君之民将誰攻¶
之苟爲此道民畔如歸皆君之讎也将與¶
誰守公曰善哉於是廢山澤之禁弛闗市¶
之税以惠百姓¶
哀公問於孔子曰吾聞君子不博有之乎¶
孔子曰有之公曰何為對曰為其二乗公¶
曰有二乗則何為不博子曰為其兼行惡¶
<pb:KR3a0001_SBCK_001-27a>¶
道也(此具博三/十六道也)哀公懼焉有間復問曰若¶
是乎君子惡惡道至甚也孔子曰君子之¶
惡惡道不甚則好善道亦不甚好善道不¶
甚則百姓之親上亦不甚詩云未見君子¶
憂心惙惙亦既見止亦既覯止我心則悦¶
詩之好善道甚也如此公曰美哉夫君子¶
成人之善不成人之惡微吾子言焉吾弗¶
之聞也¶
哀公問於孔子曰夫國家之存亡禍福信¶
<pb:KR3a0001_SBCK_001-27b>¶
有天命非唯人也孔子對曰存亡禍福皆¶
已而已天災地妖不能加也公曰善吾子¶
之言豈有其事乎孔子曰昔者殷王帝辛¶
之世(帝/紂)有雀生大鳥於城隅焉占之曰凡¶
以小生大則國家必王而名必昌於是帝¶
辛介雀之德(介助也以雀/之德爲助也)不修國政亢暴¶
無極朝臣莫救外冦乃至殷國以亡此即¶
以已逆天時詭福反為禍者也又其先世¶
殷王太戊之時道缺法圮以致夭蘖桑榖¶
<pb:KR3a0001_SBCK_001-28a>¶
于朝七日大拱占之者曰桑榖野木而不¶
合生朝意者國亡乎大戊恐駭側身修行¶
思先王之政明養民之道三年之後逺方¶
慕義重譯至者十有六國此即以已逆天¶
時得禍爲福者也故天災地妖所以儆人¶
主者也寤夣徵恠所以儆人臣者也(儆/戒)災¶
妖不勝善政寤夢不勝善行能知此者至¶
治之極也唯明王達此公曰寡人不鄙固¶
此亦不得聞君子之教也¶
<pb:KR3a0001_SBCK_001-28b>¶
哀公問於孔子曰智者壽乎仁者壽乎孔¶
子對曰然人有三死而非其命也行已自¶
取也夫寢處不時飲食不節逸勞過度者¶
疾共殺之居下位而上干其君嗜慾無厭¶
而求不止者刑共殺之以少犯衆以弱侮¶
强忿怒不類動不量力者兵共殺之此三¶
者死非命也人自取之若夫智士仁人將¶
身有節(將/行)動靜以義喜怒以時無害其性¶
雖得壽焉不亦可乎　孔子家語卷第一¶
