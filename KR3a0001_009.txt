# -*- mode: mandoku-view -*-
#+TITLE: 孔子家語
#+DATE: 2015-09-23 10:09:28
#+PROPERTY: JUAN 9


七十二弟子解第三十八¶
顔回魯人字子淵少孔子三十歳年二十九而髪白三
十¶一早死(此書久逺年數錯誤未可詳挍其年則顔回/死時孔子年六十一歳然伯魚五十先孔子)
(卒卒時孔子且七十此謂顔回先伯魚死而論語云顔/回死顔路請子之車以為之槨子曰鯉也死有棺而無)
(槨或為設/事之辭)孔子曰自吾有回門人日益(顔回為孔子䟽附之/友能使門人益親夫)
<pb:KR3a0001_WYG_009-1b>
(子/)回以德行著名孔子稱其仁焉¶　閔損魯人字子騫
少孔子五十歳以德行著名孔子稱其¶孝焉¶　冉耕魯
人字伯牛以德著名有惡疾孔子曰命也夫　冉雍字
仲弓伯牛之宗族生於不肖之父以德行著名　<md:KR3a0001_SBCK_009-1b>¶宰予
字子我魯人有口才以言語著名仕齊為臨菑大夫與
田常為亂夷其三族孔子恥之曰不在利病其在宰予
(言宰予/為病利)　端木賜字子貢衞人少孔子三十一歳有口
才著名¶孔子毎詘其辯家富累千金常結駟連騎以造
<pb:KR3a0001_WYG_009-2a>
原憲憲居蒿廬蓬户之中與之言先王之義原憲衣敝
衣冠并日蔬食(旣蔬食并日/而後食也)衎然有自得之志子貢曰
甚矣子如何之¶病也原憲曰吾聞無財者謂之貧學道
不能行者謂之病吾貧也非病也子貢慙終身恥其言
之過子貢行販與時轉貨(販發舉買賤賣貴隨/時轉作以有其貨也)歴相魯
衞而終齊　冉求字子有仲弓之宗族少孔子二十九
歳有才藝以政事著¶名¶仕為季氏宰進則理其官職退
則受教聖師為性多謙退故子曰求也退故進之　仲
<pb:KR3a0001_WYG_009-2b>
由卞人字子路一字季路少孔子九歳有勇力才藝以
政事著¶名¶為人果烈而剛直性鄙而不達於變通仕衞
為大夫蒯聵與其子輒爭國子路遂死輒難孔子痛之
曰自吾有由而惡言不入於耳(子路夫子禦侮之友/惡言不入夫子之耳)
言偃魯人字子游少孔子三十五歳時習於禮以文學
著名<md:KR3a0001_SBCK_009-2a>¶仕為武城宰嘗從孔子適衞與將軍之子蘭相善
使之受學於夫子　卜商衞人字子夏少孔子四十四
歳習於詩能通其義(子夏所叙詩義/今之毛詩序是)以文學著名為人
<pb:KR3a0001_WYG_009-3a>
性不𢎞好論精微時人無以尚之嘗返衞見讀史志者¶
云晉師伐秦三豕渡河子夏曰非也己亥¶耳讀史志曰
問諸晉史果曰己亥於是衞¶以子夏為聖孔子卒後教
於西河之上魏¶文侯師事之而諮國政焉¶　顓孫師陳
人字子張少孔子四十八歳為¶人有容貌資質寛沖博
接從容自務居不¶務立於仁義之行(子張不侮鰥寡性/凱悌¶寛沖故子貢)
(以為未仁然不務立仁義之/行故子貢激之以為未有也)孔子門人友之而<md:KR3a0001_SBCK_009-2b>¶弗敬¶
曾參南武城人字子輿少孔子四十六歳¶志存孝道故
<pb:KR3a0001_WYG_009-3b>
孔子因之以作孝經齊嘗聘¶欲以為卿而不就曰吾父
母老食人之禄¶則憂人之事故吾不忍逺親而為人役
參¶後母遇之無恩而供養不衰及其妻以藜¶烝不熟因
出之人曰非七出也荅曰藜烝¶小物耳吾欲使熟而不
用吾命況大事乎¶遂出之終身不娶妻其子元請焉告
其子<md:KR3a0001_SBCK_009-3a>¶曰髙宗以後妻殺孝已尹吉甫以後妻放¶伯竒吾
上不及髙宗中不比吉甫庸知其¶得免於非乎¶　澹臺
滅明武城人字子羽少孔子四十九¶歳有君子之資孔
<pb:KR3a0001_WYG_009-4a>
子嘗以容貌望其才其¶才不充孔子之望然其為人公
正無私以¶取與去就以諾為名仕魯為大夫　¶髙柴齊
人髙氏之别族字子羔少孔子四¶十歳長不過六尺狀
貌甚惡為人篤孝而<md:KR3a0001_SBCK_009-3b>¶有法正少居魯見知名於孔子之
門仕為¶武城宰¶　宓不齊魯人字子賤少孔子四十嵗
仕¶為單父宰有才智仁愛百姓不忍欺孔子¶美之¶　樊
須魯人字子遲少孔子四十六歳弱仕¶於季氏¶　有若
魯人字子有少孔子三十六歳為人¶强識好古道　<md:KR3a0001_SBCK_009-4a>¶公
<pb:KR3a0001_WYG_009-4b>
西赤魯人字子華少孔子四十二歳束¶帶立於朝閑賔
主之儀¶　原憲宋人字子思少孔子三十六嵗清淨¶守
節貧而樂道孔子為魯司寇原憲嘗為¶孔子宰孔子卒
後原憲退隱居于衞¶　公冶長魯人字子長為人能忍
恥孔子以¶女妻之¶　南宫縚魯人字子容以智自將世
清不廢¶世濁不汚孔子以兄子妻之<md:KR3a0001_SBCK_009-4b>¶　公析哀齊人字
季沈鄙天下多仕於大夫¶家者是故未嘗屈節人臣孔
子特歎貴之¶　曾㸃曾參父字子晳疾時禮教不行欲
<pb:KR3a0001_WYG_009-5a>
修¶之孔子善焉論語所謂浴乎沂風乎舞雩¶之下¶　顔
由顔回父字季路孔子始教學於閭里¶而受學少孔子
六嵗¶　商瞿魯人字子木少孔子二十九嵗特好¶易孔
子傳之志焉<md:KR3a0001_SBCK_009-5a>¶　漆雕開蔡人字子若少孔子十一嵗習
尚¶書不樂仕孔子曰子之齒可以仕矣時將¶過子若報
其書曰吾斯之未能信(言未能明/信此¶書義)孔子悦焉¶　公良孺
陳人字子正賢而有勇孔子周行¶常以家車五乗從¶
秦商魯人字丕兹少孔子四嵗其父堇父¶與孔子父叔
<pb:KR3a0001_WYG_009-5b>
梁紇俱以力聞¶　顔亥魯人字子驕少孔子五十嵗孔
子適<md:KR3a0001_SBCK_009-5b>¶衞子驕為僕衞靈公與夫人南子同車出¶而令宦
者雍渠參乗使孔子為次乗遊過¶市孔子恥之顔亥曰
夫子何恥之孔子曰¶詩云覯爾新婚以慰我心(慰/安)乃歎
曰吾未¶見好德如好色者也¶　司馬耕宋人字子牛牛
為性躁好言語¶見兄桓魋行惡牛常憂之¶　巫馬施陳
人字子期少孔子三十嵗孔子¶將近行命從者皆持葢
已而果雨巫馬期<md:KR3a0001_SBCK_009-6a>¶問曰旦無雲旣日出而夫子命持雨
<pb:KR3a0001_WYG_009-6a>
具敢¶問何以知之孔子曰昨暮月宿于畢詩不云¶乎月
離於畢俾滂沱矣以此知之¶　梁鱣齊人字叔魚少孔
子三十九嵗年三¶十未有子欲出其妻商瞿謂曰子未
也㫺¶吾年三十八無子吾母為吾更取室夫子¶使吾之
齊母欲請留吾夫子曰無憂也瞿¶過四十當有五丈夫
今果然吾恐子自晚¶生耳未必妻之過從之二年而有
子<md:KR3a0001_SBCK_009-6b>¶　琴牢衞人字子開一字張與宗魯友聞宗¶魯死欲
往弔焉孔子弗許曰非義也¶　冉孺魯人字子魯少孔
<pb:KR3a0001_WYG_009-6b>
子五十嵗¶　顔幸魯人字子柳少孔子四十六嵗¶　伯
䖍字揩少孔子五十嵗¶　公孫龍衞人字子石少孔子
五十三嵗¶　曹䘏少孔子五十嵗¶　陳亢陳人字子元
一字子禽少孔子四十¶嵗<md:KR3a0001_SBCK_009-7a>¶　叔仲㑹魯人字子期少孔
子五十四歲與孔¶璇年相比毎孺子之執筆記事於夫子
二¶人迭侍左右孟武伯見孔子而問曰此二¶孺子之幼
也於學豈能識於壯哉孔子曰¶然少成則若性也習慣
若自然也¶　秦祖字子南¶　奚箴字子楷¶　公祖兹字
<pb:KR3a0001_WYG_009-7a>
子之¶　廉潔字子曹<md:KR3a0001_SBCK_009-7b>¶　公西輿字子上¶　罕父黑字子
索¶　公西蒧字子尚¶　穰駟赤字子從¶　冉季字子産¶
薛邦字子從¶　石處字子里　¶懸亶字子象¶　左郢字
子行<md:KR3a0001_SBCK_009-8a>¶　狄黑字哲之¶　商澤字子秀¶　任不齊字子選¶
榮祈字子祺¶　顔噲字子聲¶　原忼字子籍¶　公賓字
子仲¶　秦非字子之¶　漆雕從字子文<md:KR3a0001_SBCK_009-8b>¶　燕伋字子思¶
公夏守字子乗¶　勾井疆　¶歩叔乗字子車¶　石作蜀
字子明¶　邽㢲字子斂¶　施之常字子恒¶　申繢字子
<pb:KR3a0001_WYG_009-7b>
周¶　樂欬字子聲<md:KR3a0001_SBCK_009-9a>¶　顔之僕字子叔¶　孔忠字子蔑(孔/子)
(兄之/子)　¶漆雕哆字子斂¶　懸成字子横¶　顔相字子襄¶
　右夫子弟子七十二人皆升堂入室¶者
　¶　本姓解第三十九¶
孔子之先宋之後也微子啓帝乙之元子<md:KR3a0001_SBCK_009-9b>¶紂之庶兄以
圻内諸侯入為王卿士微國¶名子爵初武王克殷封紂
之子武庚於朝¶歌使奉湯祀武王崩而與管蔡霍三叔
作¶難周公相成王東征之二年罪人斯得乃¶命微子於
<pb:KR3a0001_WYG_009-8a>
殷後作微子之命由之與國于¶宋徙殷之子孫唯微子
先往仕周故封之¶賢其弟曰仲思名衍或名泄嗣微子
後故¶號微仲生宋公稽胄子雖遷爵易位而班¶級不及
其故者得以故官為稱故二微雖<md:KR3a0001_SBCK_009-10a>¶為宋公而猶以微之
號自終至于稽乃稱¶公焉宋公生丁公申申公生緡公
共及襄¶公熙熙生弗父何及厲公方祀方祀以下¶世為
宋卿弗父何生送父周周生世子勝¶勝生正考甫考甫生孔
父嘉五世親盡别¶為公族故後以孔為氏焉一曰孔父
<pb:KR3a0001_WYG_009-8b>
者¶生時所賜號也是以子孫遂以氏族孔父¶生子木金
父金父生睪夷睪夷生防叔避¶華氏之禍而犇魯防叔
生伯夏夏生叔<md:KR3a0001_SBCK_009-10b>¶梁紇曰雖有九女是無子其妾生孟皮
孟¶皮一字伯尼有足病於是乃求婚於顔氏¶顔氏有三
女其小曰徵在顔父問三女曰¶陬大夫雖父祖為士然
其先聖王之裔今¶其人身長十尺武力絶倫吾甚貪之
雖年¶大性嚴不足為疑三子孰能為之妻二女¶莫對徵
在進曰從父所制將何問焉父曰¶即爾能矣遂以妻之
<pb:KR3a0001_WYG_009-9a>
徵在旣往廟見以夫¶之年大懼不時有男而私禱尼丘
山以<md:KR3a0001_SBCK_009-11a>¶祈焉生孔子故名丘字仲尼孔子三嵗而¶叔梁紇
卒葬於防至十九娶於宋之上官¶氏生伯魚魚之生也
魯昭公以鯉¶魚賜孔子榮君之貺故因以名鯉而字¶伯
魚魚年五十先孔子卒¶齊太史子與適魯見孔子孔子
與之言道¶子與悦曰吾鄙人也聞子之名不覩子之¶形
久矣而未知寶貴也乃今而後知泰¶山之為髙淵海為
大惜乎夫子之不逢<md:KR3a0001_SBCK_009-11b>¶明王道德不加於民而將垂寶以
<pb:KR3a0001_WYG_009-9b>
貽後世¶遂退而謂南宫敬叔曰今孔子先聖之嗣¶自弗
父何以來世有德讓天所祚也成湯¶以武德王天下其
配在文殷宗已下未始¶有也孔子生於衰周先王典籍
錯亂無紀¶而乃論百家之遺記考正其義祖述堯舜¶憲
章文武刪詩述書定禮理樂制作春秋¶讚明易道垂訓
後嗣以為法式其文德著¶矣然凡所教誨束脩已上三
千餘人或者<md:KR3a0001_SBCK_009-12a>¶天將欲與素王之乎夫何其盛也敬叔曰¶
殆如吾子之言夫物莫能兩大吾聞聖人¶之後而非繼
<pb:KR3a0001_WYG_009-10a>
世之統其必有興者焉今孔¶子之道至矣乃將施乎無
窮雖欲辭天之¶祚故未得耳子貢聞之以二子告孔¶子
子曰豈若是哉亂而治之滯而起之自¶吾志天何與焉¶
　　終記解第四十¶
孔子蚤晨作(作/起)負手曳杖逍遥於門而歌<md:KR3a0001_SBCK_009-12b>¶曰㤗山其頽
乎梁木其壞乎喆¶人其萎乎(委/頓)旣歌而入當户而坐子
貢聞¶之曰㤗山其頺則吾將安仰梁木其壞則吾¶將安
杖喆人其萎吾將安放(放/法)夫子¶殆將病也遂趨而入夫
<pb:KR3a0001_WYG_009-10b>
子歎而言曰賜汝¶來何遲疇㫺夢坐奠於兩楹之間(疇/昔)
(猶近昨夜¶兩楹之間殷人所殯/夢而具奠於殯處故自知死也)夏后氏殯於¶東階之上
則猶在阼殷人殯於兩楹之間¶則與賓主夾之周人殯
於西階之上則猶賓之<md:KR3a0001_SBCK_009-13a>¶而丘也即殷人夫明王不興則
天下其孰¶能宗余(言天下無明王莫能宗己道/臨終其有命傷道之不行也)余殆¶將
死遂寢病七日而終時年七十二矣哀¶公誄曰旻天不
弔不愸遺一老(弔善也愸¶且也/一老孔子也)俾屏余一人以在位㷀
㷀余在¶疚(疚/病)於乎哀哉尼父無自律(父丈夫之顯稱律/法言無以自為¶法)
<pb:KR3a0001_WYG_009-11a>
子貢曰公其不没於魯乎夫子有言¶曰禮失則昏名失
則愆失志為昏失所為¶愆生不能用死而誄之非禮也
稱一人非<md:KR3a0001_SBCK_009-13b>¶名(一人天子/之稱也)君兩失之也旣卒門人疑所以¶
服夫子者子貢曰昔夫子喪顔回也若¶喪其子而無服
喪子路亦然今請喪夫子¶若喪父而無服於是弟子皆
弔服而加麻¶出有所之則由絰子夏曰入宜絰可也出¶
則不絰子游曰吾聞諸夫子喪朋友居則¶絰出則否喪
所尊雖絰而出可也孔子之¶喪公西赤掌殯葬焉含以
<pb:KR3a0001_WYG_009-11b>
疎米三具(疎稉米禮記/曰¶稻曰嘉疎)襲衣十有一稱加朝服一冠章<md:KR3a0001_SBCK_009-14a>¶甫之冠珮象環徑五寸而綨組綬(組雜色組綬/所¶以繫象環)桐棺四
寸柏棺五寸飭¶棺牆置翣設披周也設崇殷也綢練設
旐夏¶也(披柩行夾引棺者崇崇牙旍旗飾也綢練以練/綢旌之杠此旌塟乘車所建也旌之旒緇布廣)
(充幅¶長/尋曰旐)兼用三王禮所以尊師¶且備古也葬於魯城北
泗水上藏入地不¶及泉而封為偃斧之形高四尺樹松
柏為¶志焉弟子皆家於墓行心喪之禮旣葬有¶自燕來
觀者舍於子夏氏子夏謂之曰吾<md:KR3a0001_SBCK_009-14b>¶亦人之葬聖人非聖
<pb:KR3a0001_WYG_009-12a>
人之葬人子奚觀焉¶㫺夫子言曰吾見封若夏屋者(夏/屋)
(今之殿形中髙/¶而四方下也)見若斧矣從若斧者也(上難登狹/¶又易為功)馬鬛
封之謂也(俗間/之名)今徒一日¶三斬板而以封(板葢廣三尺/長六尺斬板)¶
(謂斬其縮三斬上/傍殺葢髙四尺也)尚行夫子之志而已(尚/庶)何觀乎哉二¶
三子三年喪畢或畱或去惟子貢廬於墓¶六年自後羣
弟子及魯人處墓如家者¶百有餘家因名其居曰孔里
焉<md:KR3a0001_SBCK_009-15a>¶　　正論解第四十一
<pb:KR3a0001_WYG_009-12b>
孔子在齊齊侯出田(田/獵)招虞人以弓不進¶(虞人掌山/澤之官)公
使執之對曰昔先君之田也¶旃以招大夫弓以招士皮
冠以招虞人臣¶不見皮冠故不敢進乃舍之孔子聞之
曰¶善哉守道不如守官(道為恭敬之道見君召便/往守官非守召不往也)君¶子
韙之(韙/是)　¶齊國書伐魯(國書/齊卿)季康子使冉求率左師¶禦
之樊遲為右非不能也不信乎(言季孫<md:KR3a0001_SBCK_009-15b>¶德不素/著為民所信也)請三刻
而踰之(與衆要信三/刻而踰溝也)如之¶衆從之師入齊軍齊軍遁(遁/逃)
冉有用戈故¶能入焉孔子聞之曰義也(在軍能却/敵合法義)旣戰
<pb:KR3a0001_WYG_009-13a>
季孫謂冉有曰子之於戰學之乎性達之¶乎對曰學之
季孫曰從事孔子惡乎學冉¶有曰即學之孔子也夫孔
子者大聖無不¶該(該/包)文武竝用兼通求也適聞其戰法
猶¶未之詳也季孫悦樊遲以告孔子孔子曰¶季孫於是
乎可謂悦人之有能矣<md:KR3a0001_SBCK_009-16a>¶　南容説仲孫何忌旣除喪(除/父)
(僖子/之䘮)而昭公¶在外(時為季/孫所逐)未之命也(未命二人/為卿大夫)定公即¶
位乃命之辭曰先臣有遺命焉(僖子病不知禮及其將/死而屬¶其二子使事孔)
(子/)曰夫禮人之幹也非禮則¶無以立囑家老使命二臣
<pb:KR3a0001_WYG_009-13b>
必事孔子而學¶禮以定其位公許之二子學於孔子孔
子¶曰能補過者君子也詩云君子是則是效¶孟僖子可
則傚矣懲已所病以誨其嗣大¶雅所謂貽厥孫謀以燕
翼子是類也夫(詒遺也<md:KR3a0001_SBCK_009-16b>¶燕安也翼敬也言遺/其子孫嘉謀學安敬之道)　¶衞孫文
子得罪於獻公居戚(文子衞卿林父/得罪以戚¶叛也)公卒未葬文子擊
鐘焉延陵季子(呉季/子札)¶適晉過戚聞之曰異哉夫子之在
此猶燕¶子巢于幕也(燕巢于幕/言至危也)懼猶未也又何樂¶焉君
又在殯可乎文子於是終身不聽琴¶瑟孔子聞之曰季
<pb:KR3a0001_WYG_009-14a>
子能以義正人文子能¶克已服義可謂善改矣¶　孔子
覽晉志(晉之/史記)晉趙穿殺靈公(穿趙盾/<md:KR3a0001_SBCK_009-17a>¶從弟也)趙盾亡未及山而
還(山晉/之境)史書趙盾弑君¶盾曰不然史曰子為正卿亡不
出境返不¶討賊非子而誰盾曰嗚呼我之懷矣自詒¶伊
戚其我之謂乎孔子歎曰董狐古之良¶史也書法不隱
趙宣子古之良大夫也為¶法受惡惜也越境乃免
(惜盾不越境以免於/譏而受弑君之¶責¶也)　鄭伐陳入之使子産獻捷于晉
晉人問陳¶之罪焉子産對曰陳亡周之大徳(武王以元/女大姬以)
<pb:KR3a0001_WYG_009-14b>
(配<md:KR3a0001_SBCK_009-17b>¶胡公而/封諸陳)豕恃楚衆(豕/犬)馮陵敝邑是以¶有往年之告(告/晉)
(為陳/所侵)未獲命(未得晉平/陳之成命)則¶又有東門之役(與楚共伐鄭/至其東門)
當陳隧者井¶堙木刋(隧陳人堙/塞刋斫也)敝邑大懼天誘其衷(誘/¶導)
(衷善也天導其/善大尅陳者也)啓敝邑心陳知其罪授首于¶我用敢獻功
晉人曰何故侵小對曰先王¶之命惟罪所在各致其辟
(辟/誅)且昔天子一¶圻列國一同(地方千里曰圻/方百里曰同)自是以衰
周¶之制也(大國方百里從是以為差伯方七<md:KR3a0001_SBCK_009-18a>¶十里子男/五十里周之制也而説學者以周大國方七)
(百里失/之逺矣)今大國多數圻矣若無¶侵小何以至焉晉人曰
<pb:KR3a0001_WYG_009-15a>
其辭順孔子聞之¶謂子貢曰志有之(志古之/書也)言以足志
(言以足/成其¶志)文以足言(加以文章以/足成其言)不言誰知其志¶言之無
文行之不逺(有言而無文章/雖行而不逺也)晉為¶伯鄭入陳非文辭不
為功慎辭哉¶　楚靈王汰侈(驕汰/奢侈)右尹子革侍坐(右尹/官¶名)
(子革/然丹)左史倚相趨而過王曰是良史也子善¶視之是能
讀三墳五典八索九丘(三墳三<md:KR3a0001_SBCK_009-18b>¶皇之書五典五帝之/典八索索法九丘國聚也)對
曰夫良史者記君¶之過揚君之善而此子以潤辭為官
不可¶為良史臣又嘗問焉昔周穆王欲肆¶其心(肆/極)將過
<pb:KR3a0001_WYG_009-15b>
行天下使皆有車轍馬迹¶焉祭公謀父作祈昭(謀父周/卿士祈)
(昭詩名猶齊景公作君臣相悦之樂葢/曰徴昭角¶昭是也昭宜為招左傳作招)以止王心(止王/¶心之)
(逸/逰)王是以獲殁於文宫臣問其詩焉而弗¶知若問逺焉
其焉能知王曰子能乎對曰¶能其詩曰祈昭之愔愔乎
式昭徳音(祈為德愔愔<md:KR3a0001_SBCK_009-19a>¶言祈昭樂之安/和其法足以昭其徳音者也)思我王度式如
玉¶式如金(思王之法度如金玊然美/詩云追琢其章金玉其相)刑民之¶力而無有
醉飽之心(刑傷民力用¶之不勝不節/無有醉飽之心言無厭足)靈三揖而入
饋不食寢不寐數¶日則固不能勝其情以及於難孔子
<pb:KR3a0001_WYG_009-16a>
讀其¶志曰克己復禮為仁(克勝言能¶勝己私情/復之於禮則為仁也)信善哉
楚靈王若能如是豈其¶辱於乾谿(靈王起章華之臺於/乾谿國人潰畔遂死)
(焉/)子革之¶非左史所以風也稱詩以諫順哉<md:KR3a0001_SBCK_009-19b>¶　叔孫穆
子避難奔齊(穆子叔孫豹其兄僑如/淫亂故避之而出奔¶齊)宿於庚宗之邑庚
宗寡婦通焉而生牛¶(名/牛)穆子反魯以牛為内豎(豎通内/外之命)
相家(長遂命/¶為相家)牛䜛叔孫二子殺之叔孫有病牛不¶通其
饋不食而死牛遂輔叔孫庶子昭而¶立之(子叔/孫諾)昭子旣
立朝其家衆曰豎牛禍¶叔孫氏使亂大從(從/順)殺適立庶
<pb:KR3a0001_WYG_009-16b>
又披其邑¶以求舍罪(牛取叔氏鄙三/十邑以行賂也)罪莫大焉必速¶殺
之遂殺竪牛孔子曰叔孫昭子之不勞<md:KR3a0001_SBCK_009-20a>¶(勞功不以/立已為功)不可
能也周任有言曰(周任¶古/之賢人)為政者不賞私勞不罰私怨
詩云有覺¶徳行四國順之(覺直/也)昭子有焉¶　晉邢侯與
雍子爭田叔魚攝理(叔魚叔向弟/理獄官之¶名)罪在雍子雍子納其
女於叔魚叔魚弊¶其邢獄(弊斷㫁罪/歸邢侯也)邢侯怒殺叔魚與
雍子¶於朝韓宣子問罪於叔向(宣子晉正/卿韓起也)叔向¶曰三姧
同罪施生戮死可也(施宜為與與猶行/也行生者¶之罪也)雍子自知其罪
<pb:KR3a0001_WYG_009-17a>
而賂以置直鮒也鬻<md:KR3a0001_SBCK_009-20b>¶獄邢侯專殺其罪一也己惡而掠
美為昏¶(取善昏亂也己惡/以賂求善為亂也)貪以賂官為黙(黙猶¶冒苟/貪不畏罪)殺
人不忌為賊(忌/憚)夏書曰昏黙賊殺¶(夏書夏家之書/三者宜皆殺也)咎陶
之刑也請從之乃¶施邢侯而尸雍子叔魚於市孔子曰
叔向¶古之遺直也治國制刑不隱於親三數叔¶魚之罪
不為末(末/薄)或曰義(或左傳/作義也)可謂直¶矣平丘之㑹數其賄
也以寛衞國晉不為¶㬥(諸侯㑹于平丘晉人淫芻蕘者/於衞衞人患之賂叔向叔向使)
(與叔魚客未/追<md:KR3a0001_SBCK_009-21a>¶而禁之)歸魯季孫稱其詐也以寛魯國晉不¶為虐
<pb:KR3a0001_WYG_009-17b>
(魯季孫見執諮於晉晉人歸之季孫責禮不肯歸/叔向言叔魚能歸之叔¶魚説季孫季孫懼乃歸之)邢侯
之獄言其貪也以正刑¶書晉不為頗(頗/偏)三言而除三惡
加三利(暴衞¶虐魯殺三罪/去三惡加三利也)殺親益榮由義也夫¶　鄭有
鄉校(鄉之/學校)鄉校之士非論執政鬷明¶欲毁鄉校(鬷明/然明)子
産曰何以毁為夫人¶朝夕退而遊焉以議執政之善否
其所善¶者吾則行之其所否者吾則改之若之何<md:KR3a0001_SBCK_009-21b>¶其毁
也我聞忠善以損怨不聞立威以防¶怨防怨猶防水也
大決所犯傷人必多吾¶弗克救也不如小決使導之不
<pb:KR3a0001_WYG_009-18a>
如吾所聞¶而藥之(藥療/也)孔子聞是言也曰吾以是觀¶之
人謂子産不仁吾不信也¶　晉平公㑹諸侯于平丘齊
侯及盟鄭子産¶爭貢賦之所承(所承之/輕重也)曰昔者天子班
貢¶輕重以列列尊卑而貢周之制也卑而貢重者¶甸服
(甸服王圻之内與圻/外諸侯異故貢重也)鄭伯南也而<md:KR3a0001_SBCK_009-22a>¶使從公侯之貢(南左/氏作)
(男古字作南亦¶多有作此/南連言之猶言公侯也)懼弗給也敢以為請自日中
爭之以¶至于昏晉人許之孔子曰子産於是行也¶是以
為國也詩云樂只君子邦家之基¶(本/也)子産君子之於樂
<pb:KR3a0001_WYG_009-18b>
者(能為國之本/則人樂藝也)且曰¶合諸侯而藝貢事禮也(藝分别貢/¶獻之事也)
　鄭子産有疾謂子太叔曰我死子必為政¶唯有徳者
能以寛服民其次莫如猛夫火¶烈民望而畏之故鮮死
焉水懦弱民狎而<md:KR3a0001_SBCK_009-22b>¶翫之(狎易/翫習)則多死焉故寛難子産卒
子太¶叔為政不忍猛而寛鄭國多掠盜(抄/掠)太叔¶悔之曰
吾早從夫子必不及此孔子聞之¶曰善哉政寛則民慢
慢則糺於猛(糺猶/攝也)猛¶則民殘(猛政/殘民)民殘則施之以寛寛
以濟猛¶猛以濟寛寛猛相濟政是以和詩云民亦¶勞止
<pb:KR3a0001_WYG_009-19a>
汔可小康(汔危也勞民人病汔/可小變故以安也)惠此¶中國以綏四方施
之以寛母縱詭隨(詭人隨人遺/人¶小惡者也)以謹無良(謹小以/懲之也)式遏
寇虐慘不<md:KR3a0001_SBCK_009-23a>¶畏明(慘曾也當用遏止為寇虐之人/也曾不畏天之明道者言威也)糺之¶以
猛也柔逺能邇(言能安逺/者能安近)以定我王(以定安/王¶位也)平之以和
也又曰不競不絿不剛不柔¶(絿急言/得中和)布政優優百禄是
遒(優優和/遒聚)和之¶至也子産之卒也孔子聞之出涕曰古
之¶遺愛¶　孔子適齊過㤗山之側有婦人哭於野者¶而
哀夫子式而聽之曰此哀一似重有憂¶者使子貢往問
<pb:KR3a0001_WYG_009-19b>
之而曰舅死於虎吾夫<md:KR3a0001_SBCK_009-23b>¶又死焉今吾子又死焉子貢曰
何不去乎¶婦人曰無苛政子貢以告孔子子曰小子¶識
之苛政猛於㬥虎¶　晉魏獻子為政(獻子/魏舒)分祁氏及羊
舌氏之¶田(荀櫟滅晉大夫祁氏羊/舌氏故獻子分其田)以賞諸太夫¶及其子
成皆以賢舉也又謂賈辛曰今汝¶有力於王室吾是以
舉汝(周有子朝之亂/賈辛帥師救周)¶行乎敬之哉毋墮乃力孔子聞之
曰魏子¶之舉也近不失親(子可舉/而舉也)逺不失舉(不以逺/故不<md:KR3a0001_SBCK_009-24a>¶舉)可
謂美矣又聞其命賈辛以為忠詩云¶永言配命自求多
<pb:KR3a0001_WYG_009-20a>
福忠也(大雅文王之詩言能長配天命而魏/獻子亦能永¶天命以求多福忠也)魏子之舉
也義其命也¶忠其長有後於晉國乎¶　趙簡子賦晉國
一鼓鐘(三十斤謂之鈞鈞四/謂之石石四謂之¶鼔)以鑄刑鼎著范宣子所為
刑書(范宣子晉卿范匄/銘其¶刑書著鼎也)孔子曰晉其亡乎失其度矣夫¶
晉國將守唐叔之所受法度(唐叔成王母¶弟/始封於晉者也)以經緯其
民者也(經緯猶織/以成文也)卿大夫以<md:KR3a0001_SBCK_009-24b>¶序守之(序次/序也)民是以能遵
其道而守其業¶貴賤不&KR0317;謂度也文公是以作執秩之¶
官為被廬之法(晉文公旣霸蒐于被廬作/¶執秩之官以為晉國法也)以為盟主今
<pb:KR3a0001_WYG_009-20b>
棄此度也而為刑鼎民在鼎¶矣何以尊貴(民將禮棄而/徴於書不復)
(戴奉/上也)何業之守¶也(民不奉上則/上無所守也)貴賤無序何以為國且
夫¶宣子之刑夷之蒐也晉國亂制(夷蒐之時變易軍師/¶陽唐父為賈季所殺)
(故曰亂/制也)若之何其為法乎¶　楚昭王有疾卜曰河為祟
王弗祭大夫<md:KR3a0001_SBCK_009-25a>¶請祭諸郊王曰三代命祀祭不越望(天子/祀¶天)
(地諸侯望祀境内/故曰祭不越望也)江漢沮漳楚之望也(四水/¶名也)禍福之至
不是過乎不穀雖不德河非¶所獲罪也遂不祭孔子曰
楚昭王知大道¶矣(取之於已/不越祀也)其不失國也宜哉(楚為呉/所滅昭)
<pb:KR3a0001_WYG_009-21a>
(王出奔已/復¶國者也)夏書曰維彼陶唐率彼天常(陶唐堯率循/¶天之常道)在
此冀方(中國/為冀)今失其行亂其¶紀綱乃滅而亡(謂夏/桀)又曰
允出兹在兹由¶己率常可矣(言善惡各有類信出此則/在此以能循常道可也)
　<md:KR3a0001_SBCK_009-25b>¶衞孔文子使太叔疾出其妻而以其女妻¶之(初疾娶/于宋子)
(朝其婦嬖于朝文子使/疾出其妻而已妻之)疾誘其¶初妻之娣為之立宫與
文子女如二妻之¶禮文子怒將攻之孔子舍蘧伯玉之
家文¶子就而訪焉孔子曰簠簋之事則嘗聞學¶之矣兵
甲之事未之聞也退而命駕而行¶曰鳥則擇木木豈能
<pb:KR3a0001_WYG_009-21b>
擇鳥乎文子遽自止¶之曰圉也豈敢度其私哉(度/謀)亦訪
衞國之¶難也將止㑹季康子問冉求之戰冉求旣<md:KR3a0001_SBCK_009-26a>¶對之
又曰夫子播之百姓質諸鬼神而無¶憾(恨/也)用之則有名
康子言於哀公以幣迎¶孔子曰人之於冉求信之矣將
大用之¶齊陳恒弑其君簡公孔子聞之三日沭浴而¶適
朝告於哀公曰陳恒弑其君請伐之公¶弗許三請公曰
魯為齊弱久矣子之伐也¶將若之何對曰陳恒弑其君
民之不與者¶半以魯之衆加齊之半可克也公曰子告
<pb:KR3a0001_WYG_009-22a>
季氏孔子辭(不告/季氏)退而告人曰以吾從大<md:KR3a0001_SBCK_009-26b>¶夫之後不敢
不告也¶　子張問曰書云髙宗三年不言言乃雍有¶諸
(雍歡聲貌尚書云/言乃雍和有諸也)孔子曰胡為其¶不然也古者天子崩
則世子委政於冡宰¶三年成湯旣殁太甲聽於伊尹(太/甲)
(湯/孫)武王¶旣喪成王聽於周公其義一也¶　衞孫桓子侵
齊遇敗焉(桓子孫良夫也侵齊與/齊師遇為齊¶所敗也)齊人乗之新築大夫
仲叔于奚以¶其衆救桓子桓子乃免衞人以邑賞仲叔<md:KR3a0001_SBCK_009-27a>¶于奚于奚辭請曲懸之樂(諸侯軒懸軒懸¶闕一面/也故謂之曲懸之樂)繁纓
<pb:KR3a0001_WYG_009-22b>
以朝(馬纓當膺以索羣/銜以黄金為飾也)許之¶書在三官(司徒書名司馬/書服司空書勲)
(也/)子路仕衞見¶其政以訪孔子孔子曰惜也不如多與
之¶邑唯器與名不可以假人(器禮樂之器/名尊卑之名)君¶之所司也
名以出信信以守器¶器以藏禮(有器然後得行其/禮故曰器以藏禮)禮以
行義義以生利利¶以平民政之大節也若以假人與人
政也¶政亡則國家從不可止已<md:KR3a0001_SBCK_009-27b>¶　公父文伯之母(文伯/母敬)
(姜/也)紡績不解文伯諫¶焉其母曰古者王后親織𤣥紞(紞/冠)
(垂/者)¶公侯之夫人加之紘綖(纓屈而上者謂之/紘綖冠之上覆也)¶卿之内子
<pb:KR3a0001_WYG_009-23a>
為大帶(卿之妻/為内子)¶命婦成祭服(大夫之妻/為命婦)列士之妻加之
以¶朝服自庶士已下各衣其夫社而賦事烝¶而獻功(男/女)
(春秋而勤歳事冬/烝祭而獻其功也)男女紡績愆¶則有辟(績功也/辟法也)聖王之
制也今我寡也爾¶又在位朝夕恪勤猶恐亡先人之業
況有<md:KR3a0001_SBCK_009-28a>¶怠惰其何以避辟孔子聞之曰弟子志之¶季氏之
婦可謂不過矣¶　樊遲問於孔子曰鮑牽事齊君執政
不撓¶可謂忠矣(齊慶克通於夫人鮑牽知之告¶國武子/武子召慶克而讓之慶克召夫人夫人)
(怒國子相靈公以㑹于諸侯髙鮑處守及還將至閉門/而索客夫人訴之曰高鮑將不¶納君遂刖鮑牽之足)
<pb:KR3a0001_WYG_009-23b>
而君刖之其為至¶闇乎孔子曰古之士者國有道則盡
忠以¶輔之無道則退身以避之今鮑莊子食¶於淫亂之
朝不量主之明暗以受大刑是<md:KR3a0001_SBCK_009-28b>¶智之不如葵葵猶能衞
其足(葵傾葉隨日¶轉/故曰衞其足¶也)　季康子欲以一井田出法賦焉
使訪孔子¶子曰丘弗識也冉有三發卒曰子為國老¶待
子而行若之何子之不言孔子不對而¶私於冉有曰求
汝來汝弗聞乎先王制土¶藉田以力(田有税收藉力/以治公田也)而
底其逺近(底平¶平其逺近/則什一而中)賦里以入而量其有無(里廛/¶里有)
<pb:KR3a0001_WYG_009-24a>
(税度其有無以/為多少之入也)任力以夫而議其老幼(力作度<md:KR3a0001_SBCK_009-29a>¶之事丁/夫召其老幼或)
(重或/輕)於是鰥寡孤疾老者有軍¶旅之出則徵之無則已
(於軍旅之役則鰥寡孤疾/或有所供¶無軍事則止也)其嵗收田一井出稯秉缶米
芻¶藁不是過(其嵗軍旅之嵗一把曰秉四秉曰筥穗連/藁筥不可分故曰芻¶缶十六斗曰庾也)
先王以為足君子之行必度¶於禮施取其厚(施以厚/為德也)
事舉其中(事以中/為節)斂¶從其薄若是其以丘亦足矣(丘十/六井)
不度¶於禮而貪冒無厭則雖賦田將有不足且¶季孫若
以行之而取法則有周公之典在<md:KR3a0001_SBCK_009-29b>¶若欲犯法則苟行之
<pb:KR3a0001_WYG_009-24b>
又何訪焉¶　子游問於孔子曰夫子之極言子産之惠¶
也可得聞乎孔子曰謂在愛民而已矣子¶游曰愛民謂
之德教何翅施惠哉孔子曰¶夫子産者猶衆人之母也
能食之而不能教¶也子游曰其事可言乎孔子曰子産
以所¶乘之車濟冬涉是愛而無教也¶　定公問於孔子
曰二三大夫皆勸寡人使¶隆敬於髙年何也孔子對曰
君之及此言<md:KR3a0001_SBCK_009-30a>¶也將天下實賴之豈唯魯哉公曰何也其
義¶可得聞乎孔子曰㫺者有虞氏貴徳而尚¶齒夏后氏
<pb:KR3a0001_WYG_009-25a>
貴爵而尚齒殷人貴富而尚齒¶(富貴世/禄之家)周人貴親而尚
齒虞夏殷周天下¶之上王也未有遺年者焉年者貴於
天下¶久矣次于事親是故朝廷同爵而尚齒七¶十杖於
朝君問則席(君欲問之則為/之設席而問焉)八十¶則不仕朝君問則就
之而悌達乎朝廷矣¶其行也肩而不竝(不敢與長/若竝肩也)不錯
則隨(錯<md:KR3a0001_SBCK_009-30b>¶雁行父黨隨/行兄黨雁行也)班白之老不以其任於路(任¶檐也/少者代)
(之/也)而悌達乎道路矣居鄉以齒而老¶窮不匱强不犯弱
衆不㬥寡而悌達乎州¶巷矣古之道五十不為甸役(五/十)
<pb:KR3a0001_WYG_009-25b>
(始老不¶為力役之事/不為田獵之徒也)頒禽隆之長者而悌達乎蒐狩¶矣
軍旅伍什同列則尚齒而悌達乎軍旅¶矣夫聖人之教
孝悌發諸朝廷行於道路¶至于州巷放于蒐狩循于軍
旅則衆感以¶義死之而弗敢犯公曰善哉寡人雖聞之<md:KR3a0001_SBCK_009-31a>¶弗能成¶　哀公問於孔子曰寡人聞東益不祥(東益/之¶宅)信
有之乎孔子曰不祥有五而東益不¶與焉夫損人自益
身之不祥棄老而取幼¶家之不祥釋賢而任不肖國之
不祥老者¶不教幼者不學俗之不祥聖人伏匿愚者¶擅
<pb:KR3a0001_WYG_009-26a>
權天下不祥不祥有五東益不與焉¶　孔子適季孫季
孫之宰謁曰君使求假於¶田將與之乎季孫未言孔子
曰吾聞之君<md:KR3a0001_SBCK_009-31b>¶取於臣謂之取與於臣謂之賜臣取於君¶
謂之假與於君謂之獻季孫色然悟曰吾¶誠未達此義
遂命其宰曰自今已往君有¶取一切不得復言假也¶
　
　
　
<pb:KR3a0001_WYG_009-26b>
　
　
　
　
　
　
　
　家語卷九¶
<md:KR3a0001_SBCK_010-1a>¶
<pb:KR3a0001_WYG_010-1a>
欽定四庫全書
　家語卷十¶
　　　　　　　　　　　　　魏　王肅　注
　　
