# -*- mode: mandoku-view -*-
#+TITLE: 孔子家語
#+DATE: 2015-09-23 10:09:28
#+PROPERTY: JUAN 11


　曲禮子貢問第四十二¶
子貢問於孔子曰晉文公實召天子而使¶諸侯朝焉(晉/文)
(公㑹諸侯于溫召襄王且/使狩於河陽因使諸侯朝)夫¶子作春秋云天王狩于河
陽何也孔子曰¶以臣召君不可以訓亦書其率諸侯事
天¶子而已¶　孔子在宋見桓魋自為石槨三年而不成
<pb:KR3a0001_WYG_010-1b>
工匠皆病夫子愀然曰若是其靡也(侈/靡)死<md:KR3a0001_SBCK_010-1b>¶不如速朽之
愈冉子僕曰禮凶事不豫此¶何謂也乎夫子曰旣死而
議諡諡定而卜葬¶旣葬而立廟皆臣子之事非所豫屬
也況¶自為之哉　南宫敬叔以富得罪於定公犇¶衞衞
侯請復之載其寶以朝夫子聞之曰¶若是其貨也喪不
若速貧之愈(喪失/位也)子游¶侍曰敢問何謂如此孔子曰富
而不好禮¶殃也敬叔以富喪矣而又弗改吾懼其將¶有
後患也敬叔聞之驟如孔氏而後循禮<md:KR3a0001_SBCK_010-2a>¶施散焉¶　孔子
<pb:KR3a0001_WYG_010-2a>
在齊齊大旱春饑景公問於孔子曰¶如之何孔子曰凶
年則乗駑馬力役不興¶馳道不修(馳道君/行之道)祈以幣玉(君/所)
(祈請用¶幣及/玉不用牲也)祭事不懸(不作/樂也)祀以下牲(當用太牢/者用少牢)此¶則
賢君自貶以救民之禮也¶　孔子適季氏康子晝居内
寢孔子問其所¶疾康子出見之言終孔子退子貢問曰
季¶孫不疾而問諸疾禮與孔子曰夫禮君子<md:KR3a0001_SBCK_010-2b>¶不有大故
則不宿於外非致齊也非疾也¶則不晝處於内是故夜
居外雖弔之可也¶晝居於内雖問其疾可也¶　孔子為
<pb:KR3a0001_WYG_010-2b>
大司寇國廏焚子退朝而之火所¶鄉人有自為火來者
則拜之士一大夫再¶子貢曰敢問何也孔子曰其來者
亦相弔¶之道也吾為有司故拜之¶　子貢問曰管仲失
於奢晏子失於儉與其¶俱失也二者孰賢孔子曰管仲
鏤簋而朱<md:KR3a0001_SBCK_010-3a>¶紘(鏤刻而飾之朱/紘天子冕之紘)旅樹而反玷(旅施也樹¶屏/也天子外屏)
(諸侯内屏反玷在兩楹之間人君/好㑹獻酢禮畢反爵於其上也)山節藻¶梲(節栭也刻/為山雲梲)
(梁山楹也/畫藻文也)賢大夫也而難為¶上晏平仲祀其先祖而䐁
肩不掩豆(言陋/¶小也)一狐裘三十年賢大夫也而難為下君
<pb:KR3a0001_WYG_010-3a>
子¶上不僭下下不偪上¶冉求曰臧文仲知魯國之政立
言垂法于¶今不可亡可謂知禮者矣孔子曰昔臧文仲
安¶知禮夏父弗忌逆祀而不止燔柴於竈以<md:KR3a0001_SBCK_010-3b>¶祀焉夫竈
者老婦之所祭(謂祭竈執其功/老婦主祭也)¶盛於甕尊於瓶非所祭
也故曰禮也者猶¶體也體不備謂之不成人設之不當
猶不¶備也¶　子路問於孔子曰臧武仲率師與邾人戰¶
于狐鮐遇敗焉師人多喪而無罰古之道¶然與孔子曰
凡謀人之軍師敗則死之謀¶人之國邑危則亡之古之
<pb:KR3a0001_WYG_010-3b>
道也其君在焉¶者有詔則無討(詔君之教也有/君教則臣無討)　<md:KR3a0001_SBCK_010-4a>¶晉將
伐宋使人覘之(觀/也)宋陽門之介夫死¶(陽門宋城門也介/夫被甲衛門者也)
司城子罕哭之哀覘者¶反言於晉侯曰陽門之介夫死
而子罕哭¶之哀民咸悦宋殆未可伐也孔子聞之曰¶善
哉覘國乎詩云凡民有喪匍匐救之子¶罕有焉雖非晉
國天下其孰能當之(言雖非晉¶國使天下/有强者猶不能當也)是以周任有
言曰民悦其¶愛者弗可敵也¶　楚伐吳工尹商陽與陳
棄疾追吳師及之<md:KR3a0001_SBCK_010-4b>¶棄疾曰王事也子手弓而可商陽手
<pb:KR3a0001_WYG_010-4a>
弓棄¶疾曰子射諸射之斃一人韔其弓(韔/韜)又及¶棄疾謂
之又斃二人每斃¶一人輒掩其目止其御曰吾朝不坐
燕不¶與(士卑/故也)殺三人亦足以反命矣孔子聞之¶曰殺人
之中又有禮焉子路怫然進曰人¶臣之節當君大事唯
力所及死而後已夫¶子何善此子曰然如汝言也吾取
其有不¶忍殺人之心而已<md:KR3a0001_SBCK_010-5a>¶　孔子在衛司徒敬子卒夫
子弔焉主人不¶哀夫子哭不盡聲而退蘧伯玉請曰衛
鄙¶俗不習喪禮煩吾子辱相焉孔子許之掘¶中&KR0764;而浴
<pb:KR3a0001_WYG_010-4b>
(室/中)毁竈而綴足襲於牀¶及塟毁宗而躐行(明不復有事/於此也綴足)
(不欲解戾矣毁宗廟而出/行神¶位在廟門之外也)出于大門及墓男子西¶面婦
人東面旣封而歸殷道也孔子行之¶子游問曰君子行
禮不求變俗夫子變之¶矣孔子曰非此之謂也喪事則
從其質而<md:KR3a0001_SBCK_010-5b>¶已¶宣公八年六月辛巳有事于太廟而東門¶
襄仲卒壬午猶繹(繹祭之明/日又祭也)子由見其故¶以問孔子曰
禮與孔子曰非禮也卿卒不¶繹¶　季桓子喪康子練而
無衰子游問於孔子¶曰旣服練服可以除衰乎孔子曰
<pb:KR3a0001_WYG_010-5a>
無衰衣¶者不以見賓何以除焉¶　邾人以同母異父之
昆弟死將為之服因<md:KR3a0001_SBCK_010-6a>¶顔克而問禮於孔子子曰繼父同
居者則¶異父昆弟從為之服不同居繼父且猶不¶服況
其子乎¶　齊師侵魯公叔務人(務人昭/公之子)遇人入保負¶杖
而息(遇見也見&KR0709;辟齊師將入保疲倦加杖¶於/頸上兩手掖之休息者也保縣邑小城也)務人泣
曰使之雖病(謂時/徭役)任之雖重(謂時/¶賦税)君子弗能謀士弗能死
不可也我則¶旣言之矣敢不勉乎與其隣嬖童汪錡乘¶
往犇敵死焉皆殯魯人欲勿殤童汪錡問<md:KR3a0001_SBCK_010-6b>¶於孔子子曰
<pb:KR3a0001_WYG_010-5b>
能執干戈以衛社稷可無殤乎¶　魯昭公夫人吴孟子
卒不赴於諸侯孔子¶旣致仕而往弔焉適于季氏季氏
不絰孔¶子投絰而不拜(以季氏無故/已亦不成禮)子游問曰禮¶與孔
子曰主人未成服則弔者不絰焉禮¶也¶　公父穆伯之
喪敬姜晝哭文伯之喪晝夜¶哭孔子曰季氏之婦可謂
知禮矣愛而無¶私上下有章(上謂夫下謂子也章别也/哭夫晝哭哭子晝夜哭哭)
(夫與子/各有别)　<md:KR3a0001_SBCK_010-7a>¶南宫縚之妻孔子之兄女喪其姑夫子誨之¶
髽曰爾毋從從爾毋扈扈爾(從從髙也扈扈¶大也/皆言喪者無容飾也)蓋榛
<pb:KR3a0001_WYG_010-6a>
以為笄長尺而總¶八寸(總束髪束髪垂為飾/¶者齊衰之總八寸也)　子張有
父之喪公明儀相焉問稽顙於孔¶子孔子曰拜而後稽
顙頽乎其順也稽顙而¶後拜頎乎其至也三年之喪吾
從其至者¶　孔子在衞衞之人有送葬者而夫子觀之<md:KR3a0001_SBCK_010-7b>¶曰善哉為喪乎足以為法也小子識之子¶貢問曰夫子
何善爾也曰其往也如慕其返也¶如疑子貢曰豈若速
返而虞哉(返葬而祭/謂之虞也)¶子曰此情之至者也小子識之我未
之能¶也¶　卞人有母死而孺子之泣者孔子曰哀則¶哀
<pb:KR3a0001_WYG_010-6b>
矣而難繼也夫禮為可傳也為可繼也¶故哭踊有節而
變除有期¶　孟獻子禫懸而不樂可御而不處内子游
問<md:KR3a0001_SBCK_010-8a>¶於孔子曰若是則過禮也孔子曰獻子可¶謂加於人
一等矣¶　魯人有朝祥而暮歌者子路笑之孔子曰¶由
爾責於人終無已夫三年之喪亦已久¶矣子路出孔子
曰又多乎哉(又復也言其¶可/以歌不復久也)踰月則其善也¶　子路問
於孔子曰傷哉貧也生而無以供¶養死則無以為禮也
孔子曰啜菽飲水盡¶其歡心斯謂之孝斂手足形旋葬
<pb:KR3a0001_WYG_010-7a>
而無<md:KR3a0001_SBCK_010-8b>¶椁(旋/便)稱其財斯謂之禮貧何傷乎¶　吴延陵季子
聘于上國適齊於其返也其¶長子死於嬴博之間(嬴博/齊地)
(今泰山/縣是也)孔子聞之曰¶延陵季子呉之習於禮者也往而
觀其葬¶焉其斂以時服而已(隨冬頁之/服無所加)其壙揜坎¶深不
至於泉其葬無明器之贈旣葬其封¶廣輪揜坎其髙可
肘隱也旣封則季子¶左&KR0221;右還其封且號者三曰骨肉
歸于土¶命也若魂氣則無所不之無所不之而<md:KR3a0001_SBCK_010-9a>¶遂行孔
子曰延陵季子之於禮其合矣¶　子游問喪之具孔子
<pb:KR3a0001_WYG_010-7b>
曰稱家之有亡焉子¶游曰有亡惡乎齊(惡何/齊限)孔子曰有
也則無¶過禮苟亡矣則斂手足形還塟懸棺而封¶人豈
有非之者哉故夫喪禮與其哀不足¶而禮有餘不若禮
不足而哀有餘也祭禮¶與其敬不足而禮有餘不若禮
不足而敬¶有餘也¶　伯髙死於衞赴於孔子子曰吾惡
乎哭諸<md:KR3a0001_SBCK_010-9b>¶兄弟吾哭諸廟父之友吾哭諸廟門之外¶師吾
哭之寢朋友吾哭之寢門之外所知¶吾哭之諸野今於
野則己疎於寢則己重¶夫由賜也而見我吾哭於賜氏
<pb:KR3a0001_WYG_010-8a>
遂命子貢¶為之主曰為爾哭也來者汝拜之知伯髙¶而
來者汝勿拜旣哭使子張往弔焉未至¶冉求在衞攝束
帛乗馬而以將之孔子聞¶之曰異哉徒使我不成禮於
伯髙者是冉¶求也<md:KR3a0001_SBCK_010-10a>¶　子路有姊之喪可以除之矣而弗
除孔子¶曰何不除也子路曰吾寡兄弟而弗忍也¶孔子
曰行道之人皆弗忍先王制禮過之¶者俯而就之不至
者企而望之子路聞之¶遂除之¶伯魚之喪母也期而猶
哭夫子聞之曰誰¶也門人曰鯉也孔子曰嘻其甚也非
<pb:KR3a0001_WYG_010-8b>
禮也¶伯魚聞之遂除之¶　衞公使其大夫求婚於季氏
桓子問禮於<md:KR3a0001_SBCK_010-10b>¶孔子子曰同姓為宗有合族之義故繋之¶
以姓而弗别啜之以食而弗殊(君有食族人之禮雖親/盡不異¶之族食多少也)
雖百世婚姻不得通周道然¶也桓子曰魯衞之先雖寡
兄弟今已絶逺¶矣可乎孔子曰固非禮也夫上治祖禰以¶
尊尊之下治子孫以親親之旁治昆弟所¶以敦睦也此
先王不易之教也¶　有若問於孔子曰國君之於同姓
如之何¶孔子曰皆有宗道焉故雖國君之尊猶百<md:KR3a0001_SBCK_010-11a>¶世不
<pb:KR3a0001_WYG_010-9a>
廢其親所以崇愛也雖於族人之親¶而不敢戚君所以
謙也(戚親也尊敬君/¶不敢如其親也)
　　子夏問第四十三¶
子夏問於孔子曰居父母之仇如之何孔¶子曰寢苫枕
干不仕(干/盾)弗與共天下也遇¶於朝市不返兵而鬬(兵常/不離)
(於/身)曰請問居昆¶弟之仇如之何孔子曰仕弗與同國御
國¶命而使雖遇之不鬬曰請問從父昆弟之仇¶如之何
曰不為魁主人能報之則執兵而<md:KR3a0001_SBCK_010-11b>¶陪其後¶　子夏問三
<pb:KR3a0001_WYG_010-9b>
年之喪旣卒哭金革之事無避¶禮與初有司為之乎(有/司)
(當職/吏也)孔子曰夏后¶氏之喪三年旣殯而致事殷人旣葬
而致¶事周人旣卒哭而致事(致事還政於君也¶卒哭止/無時之哭大夫三月而葬)
(正月而卒哭士/旣虞而卒哭也)記曰君子不奪人¶之親亦不奪故也子
夏曰金革之事無避¶者非與孔子曰吾聞老聃曰魯公
伯禽有¶為為之也(伯禽有母喪東方有戎為不義/伯禽為方伯以不得不誅之)今<md:KR3a0001_SBCK_010-12a>¶以三
年之喪從利者吾弗知也¶　子夏問於孔子曰記云周
公相成王教之¶以世子之禮有諸孔子曰昔者成王嗣
<pb:KR3a0001_WYG_010-10a>
立¶幼未能莅阼周公攝政而治抗世子之法¶於伯禽欲
王之知父子君臣之道所以善¶成王也夫知為子者然
後可以為父¶知為人臣者然後可以為人君知事人者¶
然後可以使人是故抗世子法伯禽使¶成王知父子君
臣長幼之義焉凡君之於<md:KR3a0001_SBCK_010-12b>¶世子親則父也尊則君也有
父之親有君¶之尊然後兼天下而有之不可不慎也行¶
一物而善者唯世子齒於學之謂也¶世子齒於學則國
人觀之曰此將君我而¶與我齒讓何也曰有父在則禮
<pb:KR3a0001_WYG_010-10b>
然然而衆¶知父子之道矣其二曰此將君我而與我¶齒
讓何也曰有臣在則禮然然而衆知君臣¶之義矣其三
曰此將君我而與我齒讓何¶也曰長長也則禮然然而
衆知長幼之節<md:KR3a0001_SBCK_010-13a>¶矣故父在斯為子君在則為臣居子與
臣¶之位所以尊君而親親也在學學之為父¶子焉學之
為君臣焉學之為長幼焉父子¶君臣長幼之道得而後
國治語曰樂正司¶業父師司成(師有父道/成生人者)一有元良萬
國以¶貞(一謂天子也/大善太子也)世子之謂聞之曰為人臣¶者曰殺
<pb:KR3a0001_WYG_010-11a>
其身有益於君則為之況于其身¶(于鄭氏讀為/迃寛也大也)以善其
君乎周公優為之¶　子夏問於孔子曰居君之母與妻
之喪如<md:KR3a0001_SBCK_010-13b>¶之何孔子曰居處言語飲食衎爾於喪所¶則稱
其服而已敢問伯母之喪如之何孔¶子曰伯母叔母疏
衰期而踊不絶地姑姊¶妹之大功踊絶於地若知此者
由文矣哉¶(言如禮文意當言姑姊/¶妹而已妹上長姑字也)　子夏問於夫子曰
凡喪小功已上虞祔練¶祥之祭皆沐浴於三年之喪子
則盡其情¶矣孔子曰豈徒祭而已哉三年之喪身有¶瘍
<pb:KR3a0001_WYG_010-11b>
則浴首有瘡則沐病則飲酒食肉毁瘠<md:KR3a0001_SBCK_010-14a>¶而為病君子不
為也毁則死者君子為之且¶¶祭之沭浴為齊潔也非為
飾也¶　子夏問於孔子曰客至無所舍而夫子曰¶生於
我乎館客死無所殯夫子曰於我¶乎殯敢問禮與仁者
之心與孔子曰吾聞¶諸老聃曰館人使若有之惡有有
之¶而不得殯乎夫仁者制禮者也故禮者不¶可不省也
禮不同不異不豐不殺稱其義¶以為之宜故曰我戰則
剋祭則受福葢得<md:KR3a0001_SBCK_010-14b>¶其道矣¶　孔子食於季氏食祭主人
<pb:KR3a0001_WYG_010-12a>
不辭不食客不¶飲而飡子夏問曰禮與孔子曰非禮也
從¶主人也吾食於少施氏而飽少施氏食我¶以禮吾食
祭作而辭曰疏食不足祭也吾¶飡而作辭曰疏食不敢
以傷吾子之性主¶人不以禮客不敢盡禮主人盡禮則
客不¶敢不盡禮也¶　子夏問曰官於大夫旣升於公而
反為之<md:KR3a0001_SBCK_010-15a>¶服禮與孔子曰管仲遇盜取二人焉上之¶為臣
曰所以遊辟者可人也公許管仲¶卒桓公使為之服官
於大夫者為之服自管¶仲始也有君命焉¶　子貢問居
<pb:KR3a0001_WYG_010-12b>
父母喪孔子曰敬為上哀次之¶瘠為下顔色稱情戚容
稱服曰請問居兄¶弟之喪孔子曰則存乎書筴矣¶　子
貢問於孔子曰殷人旣定而弔於壙周¶人反哭而弔於
家如之何孔子曰反哭之<md:KR3a0001_SBCK_010-15b>¶弔也喪之至也反而亡矣失
之矣於斯為¶甚故弔之死人卒事也殷以慤吾從周殷¶
人旣練之明日而祔于祖周人旣卒哭之¶明日而祔于
祖祔祭神之始事也周以戚吾¶從殷(戚猶/¶促也)　子貢問曰
聞諸晏子少連大連善居喪其¶有異稱乎孔子曰父母
<pb:KR3a0001_WYG_010-13a>
之喪三日不怠三¶月不解期悲哀三年憂東夷之子達
於禮¶者也<md:KR3a0001_SBCK_010-16a>¶　子游問曰諸侯之世子喪慈母如母禮與¶孔
子曰非禮也古者男子外有傅父内有¶慈母君命所使
教子者也何服之有昔魯¶孝公少喪其母其慈母良及
其死也公弗¶忍欲喪之有司曰禮國君慈母無服今也¶
君為之服是逆古之禮而亂國法也若終¶行之則有司
將書之以示後世無乃不可¶乎公曰古者天子喪慈母
練冠以燕居(謂¶庶子王/為其母也)遂練冠以喪慈母喪慈母如母
<pb:KR3a0001_WYG_010-13b>
始則<md:KR3a0001_SBCK_010-16b>¶魯孝公之為也¶　孔子適衞遇舊館人之喪入而
哭之哀出¶使子貢脱驂以贈之子貢曰於所識之喪¶不
能有所贈贈於舊館不已多乎孔子曰¶吾向入哭之遇
一哀而出涕吾惡夫涕而¶無以將之小子行焉¶　子路
問於孔子曰魯大夫練而杖禮與孔¶子曰吾不知也子
路出謂子貢曰吾以為¶夫子無所不知夫子亦徒有所
不知也子<md:KR3a0001_SBCK_010-17a>¶貢曰子所問何哉子路曰止吾將為子問¶之
遂趨而進曰練而杖禮與孔子曰非禮¶也子貢出謂子
<pb:KR3a0001_WYG_010-14a>
路曰子謂夫子而弗知之¶乎夫子徒無所不知也子問
非也禮居是¶邦則不非其大夫¶　叔孫武叔之母死既小
斂舉尸者出户武¶叔從之出户乃袒投其冠而括髪子
路歎¶之孔子曰是禮也子路問曰將小斂則變¶服今乃
出户而夫子以為知禮何也孔子<md:KR3a0001_SBCK_010-17b>¶曰汝問非也君子不
舉人以質事(質猶/¶止也)　齊晏桓子卒平仲麤衰斬苴絰帶
杖以菅¶屨食粥居傍廬寢苫枕草其老曰非大夫¶喪父
之禮也晏子曰唯卿大夫曽子以問¶孔子孔子曰晏平
<pb:KR3a0001_WYG_010-14b>
仲可謂能逺害矣不以¶己之是駮人之非愻辭以避咎
義也夫(記¶者乃舉人避害之愻以辭而/謂大夫士喪父母有異亦&KR0988;也)　¶季平子卒將
以君之璵璠斂贈以珠玉孔¶子初為中都宰聞之歴級
而救焉(歴級遽登/階不聚<md:KR3a0001_SBCK_010-18a>¶足)曰送而以寶玉是猶曝尸於中原也
其¶示民以姦利之端而有害於死者安用之¶且孝子不
順情以危親忠臣不兆姦以䧟¶君(兆姦為姦/之兆臣也)乃止¶　孔
子之弟子琴張與宗魯友衛齊豹見宗魯¶於公子孟縶孟
縶以為參乗焉及齊豹將¶煞孟縶告宗魯使行宗魯曰
<pb:KR3a0001_WYG_010-15a>
吾由子而事¶之今聞難而逃是僭子也(僭不信使/子言不信)子行¶
事乎吾將死以事周子而歸死於公孟可<md:KR3a0001_SBCK_010-18b>¶也齊氏用戈
擊公孟宗魯以背蔽之斷肱中¶公孟宗魯皆死琴張聞
宗魯死將往弔之¶孔子曰齊豹之盜孟縶之賊也汝何
弔焉¶君不食姦不受亂不為利病於囘(囘邪也¶不以利/故而病於邪也)
不以囘事人不葢非義(葢/掩)不犯非¶禮汝何弔焉琴張乃
止¶　郕人子蒲卒哭之呼滅(舊説以滅子蒲名人少名/滅者又哭名¶其父不近人)
(情疑以孤窮自/謂將亡滅也)子游曰若哭其¶野孔子惡野哭者哭者
<pb:KR3a0001_WYG_010-15b>
聞之遂改之<md:KR3a0001_SBCK_010-19a>¶　公父文伯卒其妻妾皆行哭失聲敬姜
戒¶之曰吾聞好外者士死之好内者女死之¶今吾子早
夭吾惡其以好内聞也二三婦¶人之欲供先祀者(言欲/畱不)
(改嫁供奉/先人之祀)請無瘠¶色無揮涕無拊膺(揮涕不哭流涕以/手揮之拊猶撫也)
(膺謂/胷也)¶無哀容無加服有降服從禮而靜是昭吾¶子也孔
子聞之曰女智無若婦男智莫若¶夫公父氏之婦智矣
剖情損禮欲以明其¶子為令德也<md:KR3a0001_SBCK_010-19b>¶　子路與子羔仕於
衞衞有蒯聵之難孔子¶在魯聞之曰柴也其來由也死
<pb:KR3a0001_WYG_010-16a>
矣旣而衞¶使至曰子路死焉夫子哭之於中庭有人¶弔
者而夫子拜之已哭進使者而問故使¶者曰醢之矣遂
令左右皆覆醢曰吾何忍¶食此¶　季桓子死魯大夫朝
服而弔子游問於孔¶子曰禮乎夫子不答他日又問<md:KR3a0001_SBCK_010-21a>¶夫
子曰<md:KR3a0001_SBCK_010-21b>¶始死則已羔裘𤣥冠者易之而已汝何¶疑焉¶　子
睪問於孔子曰始死之設重也何為孔¶子曰重主道也
殷主綴重焉(綴連也殷人作主而/連其¶重懸諸廟也)周人徹重焉(周人作/主徹重)
(就所倚/處而治)請問¶喪朝(喪將葬朝於/廟而後行焉)子曰喪之朝也順死者
<pb:KR3a0001_WYG_010-16b>
之孝心故至於祖考廟而後行殷朝而後¶殯於祖周朝
而後遂葬¶　孔子之守狗死謂子貢曰路馬死(路馬常/所乘馬)<md:KR3a0001_SBCK_010-22a>¶則藏之以帷狗則藏之以葢汝往埋之吾¶聞弊帷不棄
為埋馬也弊葢不棄為埋狗¶也今吾貧無葢於其封也
與之席無使其¶首䧟於土焉¶
　　公西赤問第四十四¶
公西赤問於孔子曰大夫以罪免卒其葬¶也如之何孔
子曰大夫廢其事終身不仕¶死則葬之以士禮老而致
<pb:KR3a0001_WYG_010-17a>
事者死則從其¶列<md:KR3a0001_SBCK_010-22b>¶　公儀仲子嫡子死而立其弟檀弓
謂子服¶伯子曰何居我未之前聞也子服伯子曰¶仲子
亦猶行古人之道昔者文王舍伯邑考(伯邑¶考文王之/長子也言文王)
(亦立子而/不立孫也)而立武王微¶子舍其孫腯立其弟衍子游以
問諸孔子¶子曰否周制立孫¶　孔子之母旣喪將合葬
焉曰古者不祔葬¶為不忍先死者之復見也詩云死則
同穴¶自周公已來祔葬矣故衛人之祔也離之<md:KR3a0001_SBCK_010-23a>¶有以間
焉魯人之祔也合之美夫吾從魯¶遂合葬於防曰吾聞
<pb:KR3a0001_WYG_010-17b>
之古者墓而不墳今丘也東西南北之人不可以弗
識也吾見封之若堂者矣(堂形四方/若髙者)又見若坊者矣(坊/形)
(旁殺平/上而長)又見若覆夏屋者矣又見若斧形者矣吾從斧
者焉於是封之崇四尺孔子先反虞門人後雨甚至墓
崩修之而孔子問焉曰爾來何遲對曰防墓崩孔子不
應三云孔子泫然而流涕曰吾聞之古不修墓及二十
五月而祥五日而彈琴不成聲十日過禫而成笙歌(孔/子)
(大祥二十五月禫/而十日踰月而歌)孔子有母之喪旣練陽虎弔焉私於
<pb:KR3a0001_WYG_010-18a>
孔子曰今季氏將大饗境内之士子聞諸孔子曰丘弗
聞也若聞之雖在衰絰亦欲與往陽虎曰子謂不然乎
季氏饗士不及子也陽虎出曽參問曰語之何謂也孔
子曰已則喪服猶應其言示所以不非也(孔子衰服陽/虎之言犯禮)
(故孔子荅之以示/不非其言者也)　顔囘死魯定公弔焉使人訪於孔
子孔子對曰凡在封内皆臣子也禮君弔其臣升自東
階向尸而哭其恩賜之施不有&KR0034;也　原思言於曽子
曰夏后氏之送葬也用明器示民無知也殷人用祭器
<pb:KR3a0001_WYG_010-18b>
示民有知也周人兼而用之示民疑也曽子曰其不然
矣夫以明器鬼器也祭器人器也古之人胡為而死其
親也子游問於孔子曰之死而致死乎不仁不可為也
之死而致生乎不智不可為也凡為明器者知喪道矣
備物而不可用¶也是故竹不成用(謂籩之/無縁也)而瓦不成膝
(膝/鑌)¶琴瑟張而不平笙竽備而不和有鐘磬而¶無簨簴(簨/簴)
(可以懸/鐘磬也)其曰明器¶神明之也哀哉死者而用生者之器
不殆¶於用殉也(殺人以從/死謂之殉)　¶子游問於孔子曰塟者塗
<pb:KR3a0001_WYG_010-19a>
車芻靈自古有¶之然今人或有偶(偶木/人也)是無益於喪孔
子<md:KR3a0001_SBCK_010-23b>¶曰為芻靈者善矣為偶者不仁不殆於用¶人乎¶　顔
淵之喪旣祥顔路饋祥肉於孔子孔子¶自出而受之入
彈琴以散情而後乃食之¶　孔子嘗奉薦而進(嘗秋/祭也)其
親也慤(慤親之奉薦/也慤¶質也)其行也趨趨以數(言少/威儀)已祭子貢
問¶曰夫子之言祭也濟濟漆漆焉(威儀/容止)今夫¶子之祭無
濟濟漆漆何也孔子曰濟濟漆漆者容也逺也(言賓客/疏逺之)
(容/也)漆漆者以自反(謂安辭/之容也)容以逺若容以自反夫何神
<pb:KR3a0001_WYG_010-19b>
明之及交必如此則何濟濟漆漆之有反饋樂成進則
燕俎序其禮樂備其百官於是君子致其濟濟漆漆焉
夫言豈一端而已哉亦各有所當　子路為季氏宰季
氏祭逮昏而奠(逮昏/未明)終日不¶足繼以燭雖有强力之容
肅敬之心皆倦<md:KR3a0001_SBCK_010-24a>¶怠矣有司跛倚以臨事(跛偏/任也)其為不敬
也大矣他¶日祭子路與焉室事交于户堂事當于階質¶
明而始行事晏朝而徹(質明/平明)孔子聞之曰以此觀之孰
為¶由也而不知禮¶　衞莊公之反國改舊制變宗廟易
<pb:KR3a0001_WYG_010-20a>
朝市高子臯問於孔子曰周禮繹祭於祊祊在廟門之
西前朝而後市今衞君欲其事事一更之如之何孔子
曰繹之於庫門内祊之於東市朝於西方失之矣　季
桓子將祭齊三日而二日鐘鼓之音不絶冉有問於孔
子子曰孝子之祭也散齋七日慎思其事三日致齋而
一用之(情一而/用之也)猶恐其不敬也而二日伐鼓何居焉
公父文伯之母季康子之從祖母康子往焉側門而與
之言内皆不踰閥(側門於門之側而與之/言言不外身不踰門限)文伯祭其祖
<pb:KR3a0001_WYG_010-20b>
悼子康子與焉(悼子文/伯始祖)進俎而不受(進俎康子/而不親授)徹俎而
不與燕(徹俎之後而不/與歡燕之坐)宗老不具則不繹(繹又祭宗老/大夫家臣也)
(典祭祀及宗族/之事不具不在)繹不盡飫則退(飫獻神不盡厭/飫之禮而去也)孔子聞
之曰男女之别禮之大經公父氏之婦動中德&KR0208;度於
禮矣(中意之&KR0208;/合禮之度)　季康子朝服以縞曾子問於孔子曰
禮乎孔子曰諸侯皮弁以告朔然後服之以視朝若此
禮者也(朝服以縞僣宗禮也孔子惡指斥康子但言諸/侯之禮而已而諸侯以皮弁以告朔卒然後朝)
(服以視朝朝/服明不用縞)
<pb:KR3a0001_WYG_010-21a>
　　後序
孔子家語者皆當時公卿士大夫及七十二弟子之所
諮訪交相對問言語者旣而諸弟子各自記其所問焉
與論語孝經竝時弟子取其正實而切事者别出為論
語其餘則都集録名之曰孔子家語凡所論辨流判較
歸實自夫子本旨也屬文下辭往往頗有浮説煩而不
要者亦猶七十二子各共叙述首尾加之潤色其材或
有優劣故使之然也孔子旣没而微言絶七十二弟子
<pb:KR3a0001_WYG_010-21b>
終而大義乖六國之世儒道分散遊説之士各以巧意
而為枝葉唯孟軻孫卿守其所習當秦昭王時孫卿入
秦昭王從之問儒術孫卿以孔子之語及諸國事七十
二弟子之言凡百餘篇與之由此秦悉有焉始皇之世
李斯焚書而孔子家語與諸子同列故不見滅髙祖克
秦悉斂得之皆載於二尺竹簡多有古文字及吕氏專
漢取歸藏之其後被誅亡而孔子家語乃散在人間好
事亦各以意増損其言故使同是一事而輒異辭孝景
<pb:KR3a0001_WYG_010-22a>
皇帝末年募求天下禮書于時士大夫皆送官得吕氏
之所傳孔子家語而與諸國事及七十二子辭妄相錯
雜不可得知以付掌書與曲禮衆篇亂簡合而藏之祕
府元封之時吾仕京師竊懼先人之典辭將遂泯滅於
是因諸公卿士大夫私以人事募求其副悉得之乃以
事類相次撰集為四十四篇又有曾子問禮一篇自别
屬曽子問故不復録其諸弟子書所稱引孔子之言者
本不存乎家語亦以其已自有所傳也是以皆不取也
<pb:KR3a0001_WYG_010-22b>
將來君子不可不鑑
孔安國字子國孔子十二世孫也孔子生伯魚魚生子
思名伋伋常遭困于宋作中庸之書四十七篇以述聖
祖之業授弟子孟軻之徒數百人年六十二而卒子思
生子上名白年四十七而卒自叔梁紇始出妻及伯魚
亦出妻至子思又出妻故稱孔氏三世出妻子上生子
家名傲後名永年四十五而卒子家生子直名&KR3288;年四
十六而卒子直生子髙名穿亦著儒家語十二篇名曰
<pb:KR3a0001_WYG_010-23a>
&KR0008;言年五十七而卒子髙生武字子順名微後名斌為
魏文王相年五十七而卒子武生子魚名鮒及子襄名
騰子文名祔子魚後名甲子襄以好經書博學畏秦法
峻急乃壁藏其家語孝經尚書及論語於夫子之舊堂
壁中子魚為陳王涉博士太師卒陳下生元路一字元
生名育後名隨子文生㝡字子産子産後從髙祖以左
司馬將軍從韓信破楚於垓下以功封蓼侯年五十三
而卒諡曰夷侯長子滅嗣官至太常次子襄字子士後
<pb:KR3a0001_WYG_010-23b>
名讓為孝惠皇帝博士遷長沙王太傅年五十七而卒
生季中名員年五十七而卒生武及子國子國少學詩
於申公受尚書於伏生長則博覽經傳問無常師年四
十為諫議大夫遷侍中博士天漢後魯恭王壞夫子故
宅得壁中詩書悉以歸子國子國乃考論古今文字撰
衆師之義為古文論語訓十一篇孝經傳二篇尚書傳
五十八篇皆所得壁中科斗本也又集録孔氏家語為
四十四篇旣成㑹值巫蠱事寢不施行子國由博士為
<pb:KR3a0001_WYG_010-24a>
臨淮太守在官六年以病免年六十卒于家其後孝成
皇帝詔光禄大夫劉向校定衆書都記録名古今文書
論語别録子國孫衍為博士上書辨之曰臣聞明王不
掩人之功大聖不遺人小善所以能其明聖也陛下發
明詔諮羣儒集天下書籍無言不悉命通才大夫校定
其義使遐載之文以大著於今日立言之士垂於不朽
此則蹈明王之軌遵大聖之風者也雖唐帝之煥然周
王之彧彧未若斯之極也故述作之士莫不樂測大倫
<pb:KR3a0001_WYG_010-24b>
焉臣祖故臨淮太守安國建仕於孝武皇帝之世以經
學為名以儒雅為官讃明道義見稱前朝時魯恭王壞
孔子故宅得古文科斗尚書孝經論語世人莫有能言
者安國為之今文讀而訓傳其義又撰孔子家語旣畢
㑹值巫蠱事起遂各廢不行于時然其典雅正實與世
所傳者不同日而論也光禄大夫向以為其時所未施
之故尚書則不記於别録論語則不使名家也臣竊惜
之且百家章句無不畢記況孔子家語古文正實而疑
<pb:KR3a0001_WYG_010-25a>
之哉又戴聖近世小儒以曲禮不足而乃取孔子家語
雜亂者及子思孟軻孫卿之書以禆益之總名曰禮記
今尚見其已在禮記者則便除家語之本篇是滅其原
而存其末不亦難乎臣之愚以為宜如此為例皆記録
别見故敢冐昧以聞奏上天子許之未即論定而遇帝
崩向又病亡遂不果立
<pb:KR3a0001_WYG_010-26a>
　　嗟乎是書之亡久矣一亡于勝國王氏其病在割
　　裂一亡於包山陸氏其病在倒顛先輩毎慶是書
　　未遭秦熖至于今日何異與&KR1926;炬同𤎆銷耶予毎
　　展讀即長跪宣尼像前誓願遘止及見郴陽何燕
　　泉叙中(云云/)不覺泣涕如雨夫燕泉生於正徳間
　　又極稽古尚未獲一見余又何望哉余又何望哉
　　撫卷浩歎愈久愈痛忽丁卯秋吳興賈人持一編
　　至廼北宋板王肅注本子大書深刻與今本逈異
<pb:KR3a0001_WYG_010-26b>
　　惜二卷十六葉已前皆已蠧蝕因復向先聖焚香
　　叩首願窺全豹幸己卯春從錫山酒家復覯一函
　　冠冕巋然亦宋刻王氏注也所逸者僅末二卷余
　　不覺合掌頓足急倩能書者一補其首一補其尾
　　二冊儼然雙璧矣縱未必夫子舊堂壁中故物已
　　不失王肅本注矣三百年割裂顛倒之紛紛一旦
　　而垂紳正笏於夫子廟堂之上矣是書幸矣余幸
　　矣亟公之同好凡架上王氏陸氏本俱可覆諸醬
<pb:KR3a0001_WYG_010-27a>
　　瓿矣即何氏所注亦是暗中摸索疵病甚多未必
　　賢于王陸二家也但其一序亦可叅考因綴旒于
　　跋之下虞山毛晉識
　　何孟春曰孔子家語如孔衍言則壁藏之餘實孔
　　安國為之而王肅代安國序未始及焉不知何謂
　　此書源委流傳肅序詳矣愚考漢書藝文志載家
　　語二十七卷顔師古曰非今所有家語也唐書藝
　　文志有王肅注家語十卷然則師古所謂今之家
<pb:KR3a0001_WYG_010-27b>
　　語者歟班史所志大都劉向較録已定之書肅序
　　稱四十四篇乃先聖二十一世孫猛之所傳者肅
　　闢鄭氏學猛嘗學扵肅肅從猛得此書遂行於世
　　然則肅之所注家語也非安國之所撰次及向之
　　所較者明矣虞舜南風之詩𤣥注樂記云其辭未
　　聞今家語有之馬昭謂王肅増加非鄭𤣥所見其
　　言豈無據耶肅之&KR0034;異於𤣥葢毎如此旣於曽子
　　問篇不録又言諸弟子所稱引皆不取而胡為贅
<pb:KR3a0001_WYG_010-28a>
　　此此自有為云爾肅之注愚不獲見而見其序今
　　世相傳家語殆非肅本非師古所謂今之所有者
　　安國本世逺不復可得今於何取正哉司馬貞與
　　師古同代人也貞作史記索隱引及家語今本或
　　有或無有亦不同愚有以知其非肅之全書矣今
　　家語勝國王廣謀所句解也注庸陋荒昧無所發
　　明何足與語於述作家而其本使正文漏略復不
　　滿人意可恨哉今本而不同於唐未必非廣謀之
<pb:KR3a0001_WYG_010-28b>
　　妄庸有所刪除而致然也史記傳顔何字冉索隱
　　曰家語字稱仁山金氏考七十二子姓氏以顔何
　　不載於家語論語仲弓問子桑伯子朱子注家語
　　記伯子不衣冠而處張存中取説苑中語為證顔
　　何暨伯子事廣謀本所無者葢金張二人所見已
　　是今本以此而推此書同事異辭滅源存末亂于
　　人手不啻在漢而已安國及向之舊至肅凡幾變
　　而今重亂而失真矣今何所取正而愚重為之注
<pb:KR3a0001_WYG_010-29a>
　　不亦廣謀之比乎嗟夫先民有言見稱聖人聖有
　　遺訓誰其弗循書莫古於三代古莫聖於孔子吾
　　夫子之言如雷霆之洞人耳如日月之啟人目六
　　經外孝經論語後幸存此書奈之何使其汶汶而
　　可也此書肅謂其煩而不要大儒者朱子亦曰雜
　　而不純然實自夫子本旨怘當時書也而吾何可
　　&KR1544;焉而莫之重耶論語出聖門髙弟記錄正實而
　　切事者顔囘死顔路請子之車子曰鯉也死有棺
<pb:KR3a0001_WYG_010-29b>
　　而無椁校以家語所紀嵗年子淵死時伯魚葢無
　　恙也或以論語為設事之辭論語且有不可信者
　　矣吾又何得於此書之不可信者而并疑其餘之
　　可信者哉學者就其所見而求其論於至當之地
　　斯善學者之益也春謹即他書有明著家語(云云/)
　　而今本缺略者以補綴之今本不少槩見則不知
　　舊本為在何篇而不敢以入焉分四十四篇為八
　　卷他書所記事同語異者箋其下而一二愚得附
<pb:KR3a0001_WYG_010-30a>
　　焉其不敢以入者仍别録之并春秋戰國秦漢間
　　文字載有孔子語者錄為家語外集存之私塾以
　　俟博雅君子或得肅舊本而是正焉是豈獨春之
　　幸哉旹大明正德二年嵗次丁卯仲春二月壬寅
　　日識
　
　
　
<pb:KR3a0001_WYG_010-30b>
　
　
　
　
　
　
　
　家語卷十
