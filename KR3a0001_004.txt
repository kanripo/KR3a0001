# -*- mode: mandoku-view; -*-
#+TITLE: 孔子家語
#+DATE: 2015-09-11 03:46:53.144349
#+PROPERTY: ID KR3a0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB03n0080-004孔子家語-卷第四.
<pb:KR3a0001_SBCK_004-1a>¶
孔子家語卷第四¶
六本第十五¶
孔子曰行已有六本焉然後為君子也立¶
身有義矣而孝為本喪紀有禮矣而哀為¶
本戰陣有列矣而勇為本治政有理矣而¶
農為本居國有道矣而嗣為本(則亂之萌/繼嗣不立)¶
生財有時矣而力為本置本不固無務農¶
桑親戚不悦無務外交事不終始無務多¶
業記聞而言無務多説(不岀說中故不可/但說所聞而言言)¶
<pb:KR3a0001_SBCK_004-1b>¶
(多說/以務)比近不安無務求逺是故反本修邇¶
君子之道也¶
孔子曰良藥苦於口而利於病忠言逆於¶
耳而利於行湯武以諤諤而昌桀紂以唯¶
唯而亡君無争臣父無争子兄無争弟士¶
無争友無其過者未之有也故曰君失之¶
臣得之父失之子得之兄失之弟得之已¶
失之友得之是以國無危亡之兆家無悖¶
亂之惡父子兄弟無失而交友無絶也¶
<pb:KR3a0001_SBCK_004-2a>¶
孔子見齊景公公悦焉請置廩丘之邑以¶
為養孔子辭而不受入謂弟子曰吾聞君¶
子賞功受賞今吾言於齊君君未之有行¶
而賜吾邑其不知丘亦甚矣於是遂行¶
孔子在齊舎於外館景公造焉賔主之辭¶
既接而左右白曰周使適至言先王廟災¶
景公覆問災何王之廟也孔子曰此必釐¶
王之廟公曰何以知之孔子曰詩云皇皇¶
上天其命不忒天之以善必報其徳(詩也/此逸)¶
<pb:KR3a0001_SBCK_004-2b>¶
(也忒差也/皇皇美貌)禍亦如之夫釐王變文武之制¶
而作玄黄華麗之飾宫室崇峻輿馬奢侈¶
而弗可振也(救/振)故天殃所冝加其廟焉以¶
是占之為然公曰天何不殃其身而加罰¶
其廟也孔子曰蓋以文武故也若殃其身¶
則文武之嗣無乃殄乎故當殃其廟以彰¶
其過俄頃左右報曰所災者釐王廟也景¶
公驚起再拜曰善哉聖人之智過人逺矣¶
子貢三年之喪畢見於孔子子曰與之琴¶
<pb:KR3a0001_SBCK_004-3a>¶
使之絃侃侃而樂作而曰先王制禮弗敢¶
過也子曰君子也子貢曰閔子哀未盡夫¶
子曰君子也子夏哀已盡又曰君子也二¶
者殊情而俱曰君子賜也或敢問之孔子¶
曰閔子哀未忘能斷之以禮子夏哀已盡¶
能引之及禮雖均之君子不亦可乎¶
孔子曰無體之禮敬也無服之喪哀也無¶
聲之樂歡也不言而信不動而威不施而¶
仁志夫鐘之音怒而擊之則武憂而擊之¶
<pb:KR3a0001_SBCK_004-3b>¶
則悲其志變者聲亦隨之故志誠感之通¶
於金石而況人乎¶
孔子見羅雀者所得皆黄口小雀夫子問¶
之曰大雀獨不得何也羅者曰大雀善驚¶
而難得黄口貪食而易得黄口從大雀則¶
不得大雀從黄口亦不得孔子顧謂弟子¶
曰善驚以逺害利食而忘患自其心矣而¶
以所從為禍福故君子慎其所從以長者¶
之慮則有全身之階隨小者之戅而有危¶
<pb:KR3a0001_SBCK_004-4a>¶
亡之敗也¶
孔子讀易至於損益喟然而嘆子夏避席¶
問曰夫子何歎焉孔子曰夫自損者必有¶
益之自益者必有决之(次夬夬決也損而/易損卦次得益益)¶
(而不巳必决故受之以决/不巳必益故受之以益益)吾是以歎也子¶
曰然則學者不可以益乎子曰非道益之¶
謂也道彌益而身彌損夫學者損其自多¶
以虛受人故能成其滿博哉天道成而必¶
變凡持滿而能久者未嘗有也故曰自賢¶
<pb:KR3a0001_SBCK_004-4b>¶
者天下之善言不得聞於耳矣昔堯治天¶
下之位猶允恭以持之克讓以接下(也克/允信)¶
(也/能)是以千歲而益盛迄今而逾彰夏桀昆¶
吾(夏桀作亂/昆吾國與)自滿而極亢意而不節斬刈¶
黎民如草芥焉天下討之如誅匹夫是以¶
千載而惡著迄今而不滅觀此如行則讓¶
長不疾先如在輿遇三人則下之遇二人¶
則式之調其盈虛不令自滿所以能久也¶
子夏曰商請志之而終身奉行焉¶
<pb:KR3a0001_SBCK_004-5a>¶
子路問於孔子曰請釋古之道而行由之¶
意可乎子曰不可昔東夷之子慕諸夏之¶
禮有女而寡為内私壻終身不嫁嫁則不¶
嫁矣亦有貞節之義也蒼梧嬈娶妻而美¶
讓與其兄讓則讓矣然非禮之讓矣不慎¶
其初而悔其後何嗟及矣(吁嗟又何及矣/言事至而後悔)¶
今汝欲舍古之道行子之意庸知子意不¶
以是為非以非為是乎後雖欲悔難哉¶
曾子耘瓜誤斬其根曾晳怒建大杖以撃¶
<pb:KR3a0001_SBCK_004-5b>¶
其背曾子仆地而不知人久之有頃乃蘇¶
欣然而起進於曾晳曰嚮也參得罪於大¶
人大人用力敎參得無疾乎退而就房援¶
琴而歌欲令曾晢而聞之知其體康也孔¶
子聞之而怒告門弟子曰參來勿内曾參¶
自以為無罪使人請於孔子子曰汝不聞¶
乎昔瞽䏂有子曰舜舜之事瞽䏂欲使之¶
未嘗不在於側索而殺之未嘗可得小棰¶
則待過大杖則逃走故瞽䏂不犯不父之¶
<pb:KR3a0001_SBCK_004-6a>¶
罪而舜不失烝烝之孝今參事父委身以¶
待暴怒殪而不避(死/殪)既身死而䧟父於不¶
義其不孝孰大焉汝非天子之民也殺天¶
子之民其罪奚若曾參聞之曰參罪大矣¶
遂造孔子而謝過¶
荆公子行年十五而攝荆相事孔子聞之¶
使人往觀其為政焉使者反曰視其朝清¶
淨而少事其堂上有五老焉其廊下有二¶
十壯士焉孔子曰合二十五人之智以治¶
<pb:KR3a0001_SBCK_004-6b>¶
天下其固免矣況荆乎¶
子夏問於孔子曰顔囘之為人奚若子曰¶
囘之信賢於丘曰子貢之為人奚若子曰¶
賜之敏賢於丘曰子路之為人奚若子曰¶
由之勇賢於丘曰子張之爲人奚若子曰¶
師之莊賢於丘子夏避席而問曰然則四¶
子何為事先生子曰居吾語汝夫回能信¶
而不能反(不必信唯義所在耳/反謂反信也君子言)賜能敏而¶
不能詘(宜有屈折時也/言人雖辨敏亦)由能勇而不能怯¶
<pb:KR3a0001_SBCK_004-7a>¶
師能莊而不能同(當有和同時也/言人雖矝莊亦)兼四子¶
者之有以易吾弗與也此其所以事吾而¶
弗貳也¶
孔子遊於泰山見榮聲期(曰榮益期也/聲宜爲啓或)行¶
乎郕之野鹿裘帶索瑟瑟而歌孔子問曰¶
先生所以為樂者何也期對曰吾樂甚多¶
而至者三天生萬物唯人為貴吾旣得為¶
人是一樂也男女之别男尊女卑故人以¶
男為貴吾旣得為男是二樂也人生有不¶
<pb:KR3a0001_SBCK_004-7b>¶
見日月不免襁褓者吾旣以行年九十五¶
矣是三樂也貧者士之常死者人之終處¶
常得終當何憂哉孔子曰善哉能自寛者¶
也(爲待/得宜)¶
孔子曰回有君子之道四焉强於行義弱¶
於受諫怵於待禄(宜爲得也/怵怵愓也待)慎於治身¶
史鰌有君子之道三焉不仕而敬上不祀¶
而敬鬼直已而曲人曾子侍曰參昔常聞¶
夫子三言而未之能行也夫子見人之一¶
<pb:KR3a0001_SBCK_004-8a>¶
善而忘其百非是夫子之易事也見人之¶
有善若已有之是夫子之不争也聞善必¶
躬行之然後導之是夫子之能勞也學夫¶
子之三言而未能行以自知終不及二子¶
者也(史鰌也/二子顔囘)¶
孔子曰吾死之後則商也日益賜也日損¶
曾子曰何謂也子曰商也好與賢已者處¶
賜也好説不若已者不知其子視其父不¶
知其人視其友不知其君視其所使不知¶
<pb:KR3a0001_SBCK_004-8b>¶
其地視其草木故曰與善人居如入芝蘭¶
之室久而不聞其香即與之化矣與不善¶
人居如入鮑魚之肄久而不聞其臭亦與¶
之化矣丹之所藏者赤漆之所藏者黒是¶
以君子必慎其所與處者焉¶
曾子從孔子之齊齊景公以下卿之禮聘¶
曾子曾子固辭將行晏子送之曰吾聞之¶
君子遺人以財不若善言今夫蘭本三年¶
湛之以鹿酳既成噉之則易之匹馬非蘭¶
<pb:KR3a0001_SBCK_004-9a>¶
之本性也所以湛者美矣願子詳其所湛¶
者夫君子居必擇處遊必擇方仕必擇君¶
擇君所以求仕擇方所以修道遷風移俗¶
者嗜慾移性可不慎乎孔子聞之曰晏子¶
之言君子哉依賢者固不困依冨者固不¶
窮馬蚿斬足而復行何也以其輔之者衆¶
孔子曰與富貴而下人何人不尊以富貴¶
而愛人何人不親發言不逆可謂知言矣¶
言而衆嚮之可謂知時矣是故以富而能¶
<pb:KR3a0001_SBCK_004-9b>¶
富人者欲貧不可得也以貴而能貴人者¶
欲賤不可得也以達而能達人者欲窮不¶
可得也¶
孔子曰中人之情也有餘則侈不足則儉¶
無禁則淫無度則逸從欲則敗是故鞭扑¶
之子不從父之敎刑戮之民不從君之令¶
此言疾之難忍急之難行也故君子不急¶
斷不急制使飲食有量衣服有節宫室有¶
度畜積有數車器有限所以防亂之原也¶
<pb:KR3a0001_SBCK_004-10a>¶
夫度量不可明是中人所由之令(之令/教令)¶
孔子曰巧而好度必攻(堅/攻)勇而好問必勝¶
智而好謀必成以愚者反之是以非其人¶
告之弗聼非其地樹之弗生得其人如聚¶
砂而雨之(人也/言立)非其人如㑹聾而鼔之夫¶
處重擅寵專事妬賢愚者之情也位髙則¶
危任重則崩可立而待¶
孔子曰舟非水不行水入舟則沒君非民¶
不治民犯上則傾是故君子不可不嚴也¶
<pb:KR3a0001_SBCK_004-10b>¶
小人不可不整一也¶
齊髙庭問於孔子曰庭不曠山不直地(高/庭)¶
(來直宜爲植不根於地而逺來也/庭名也曠隔也不以山爲隔踰山而)衣穰¶
而提贄(所以執爲禮也/穰蒿草衣提持贄)精氣以問事君¶
子之道願夫子告之孔子曰貞以幹之(正/真)¶
(幹植/以爲)敬以輔之施仁無倦見君子則舉之¶
見小人則退之去汝惡心而忠與之效其¶
行修其禮千里之外親如兄弟行不效禮¶
不修則對門不汝通矣夫終日言不遺已¶
<pb:KR3a0001_SBCK_004-11a>¶
之憂終日行不遺已之患唯智者能之故¶
自修者必恐懼以除患恭儉以避難者也¶
終身為善一言則敗之可不慎乎¶
辯物第十六¶
季桓子穿井獲如玉缶其中有羊焉使使¶
問孔子曰吾穿井於費而於井中得一狗¶
何也孔子曰丘之所聞者羊也丘聞之木¶
石之怪夔蝄蜽水之怪龍罔象土之怪羵¶
羊也¶
<pb:KR3a0001_SBCK_004-11b>¶
呉伐越隳㑹稽(於會稽呉又隳之㑹稽山/呉王夫差敗越王勾踐棲)¶
(者也/也隳毁)獲巨骨一節專車焉呉子使來聘¶
於魯且問之孔子命使者曰無以吾命也¶
賔既將事乃發幣於大夫及孔子(及孔子/賜大夫)¶
孔子爵之(酒/飲)既徹爼而燕客執骨而問曰¶
敢問骨何如為大孔子曰丘聞之昔禹致¶
群臣於㑹稽之山防風後至禹殺而戮之¶
其骨專車焉此為大矣客曰敢問誰守為¶
神孔子曰山川之靈足以紀綱天下者其¶
<pb:KR3a0001_SBCK_004-12a>¶
守為神(祀者爲神/守山川之)諸侯社稷之守為公侯¶
(祀者直爲公侯而巳/但守社稷無山川之)山川之祀者為諸侯¶
皆屬於王(之屬也/神與公侯)客曰防風何守孔子¶
曰汪芒氏之君守封嵎山者(封嵎山名/汪芒國名)為¶
漆姓在虞夏商為汪芒氏於周為長翟氏¶
今曰大人(之時其名異也/周之初及當孔子)有客曰人長¶
之極幾何孔子曰焦僥氏長三尺短之至¶
也長者不過十數之極也¶
孔子在陳陳惠公賔之于上館時有隼集¶
<pb:KR3a0001_SBCK_004-12b>¶
陳侯之庭而死(集庭便死/隼鳥也始)楛矢貫之石砮¶
(砮箭鏃/楛木名)其長尺有咫(寸也/咫八)惠公使人持隼¶
如孔子館而問焉孔子曰隼之來逺矣此¶
肅慎氏之矢(之矢也/肅慎氏)昔武王克商通道于¶
九夷百蠻(百蠻夷狄百種/九夷東方九種)使各以其方賄¶
來貢而無忘職業於是肅慎氏貢楛矢石¶
砮其長尺有咫先王欲昭其令徳之致逺¶
物也以示後人使永鑒焉故銘其栝曰肅¶
慎氏貢楛矢(栝也/楛箭)以分大姬配胡公而封¶
<pb:KR3a0001_SBCK_004-13a>¶
諸陳(胡公舜之後/大姫武王女)古者分同姓以珍玉所¶
以展親親也分異姓以逺方之職貢所以¶
無忘服也故分陳以肅慎氏貢焉君若使¶
有司求諸故府其可得也公使人求得之¶
金牘如之(也/牘匱)¶
郯子朝魯魯人問曰少昊氏以鳥名官何¶
也(少昊金天氏也/魯人叔孫昭子)對曰吾祖也我知之昔¶
黄帝以雲紀官故為雲師而雲名(轅氏師/黄帝軒)¶
(而爲官名者也/長也雲紀其官長)炎帝以火(氏也/神農)共工以¶
<pb:KR3a0001_SBCK_004-13b>¶
水(九州也/共工霸)大昊以龍(氏也/包犧)其義一也(而火/火師)¶
(而龍名也/名也龍師)我髙祖少昊摰之立也鳳鳥適¶
至是以紀之於鳥故為鳥師而鳥名自顓¶
頊氏以來不能紀逺乃紀於近為民師而¶
命以民事則不能故也(紀逺方/言不能)孔子聞之¶
遂見郯子而學焉既而告人曰吾聞之天¶
子失官學在四夷猶信(郯季文子歎曰中/郯小國也故呉伐)¶
(官學在四夷疾時之廢學也郯少昊之後/國不振旅蠻夷之伐吾亡無日矣孔子稱)¶
(以其世則逺矣以其國則大矣然其知禮/以其世則逺矣以其國則小矣魯公之後)¶
<pb:KR3a0001_SBCK_004-14a>¶
(此言疾時之不學也/不若郯子故孔子發)¶
邾隠公朝于魯子貢觀焉(魯大夫也/子貢時爲)邾子¶
執玉髙其容仰定公受玉卑其容俯(以聘/玉所)¶
(玉/子)子貢曰以禮觀之二君者將有死亡焉¶
夫禮生死存亡之體將左右周旋進退俯¶
仰於是乎取之朝祀喪戎於是乎觀之今¶
正月相朝而皆不度(法度也/不得其)心以亡矣嘉¶
事不體(不體不得其體/朝聘亦嘉事也)何以能久高仰驕¶
卑俯替驕近亂替近疾若為主其先亡乎¶
<pb:KR3a0001_SBCK_004-14b>¶
夏五月公薨又邾子出奔孔子曰賜不幸¶
而言中是賜多言¶
孔子在陳陳侯就之燕遊焉行路之人云¶
魯司鐸災(官名/司驛)及宗廟以告孔子子曰所¶
及者其桓僖之廟(僖公/桓公)陳侯曰何以知之¶
子曰禮祖有功而宗有徳故不毁其廟焉¶
今桓僖之親盡矣又功徳不足以存其廟¶
而魯不毁是以天災加之三日魯使至問¶
焉則桓僖也陳侯謂子貢曰吾乃今知聖¶
<pb:KR3a0001_SBCK_004-15a>¶
人之可貴對曰君之知之可矣未若專其¶
道而行其化之善也¶
陽虎既奔齊自齊奔晉適趙氏孔子聞之¶
謂子路曰趙氏其世有亂乎子路曰權不¶
在焉豈不為亂孔子曰非汝所知夫陽虎¶
親富而不親仁有寵於季孫又將殺之不¶
尅而奔求容於齊齊人囚之乃亡歸晉是¶
齊魯二國已去其疾趙簡子好利而多信¶
必溺其説而從其謀禍敗所終非一世可¶
<pb:KR3a0001_SBCK_004-15b>¶
知也¶
季康子問於孔子曰今周十二月夏之十¶
月而猶有螽何也孔子對曰丘聞之火伏¶
而後蟄者畢(也蟄蟄蟲也/火大火心星)今火猶西流司¶
歴過也季康子曰所失者幾月也孔子曰¶
於夏十月火既沒矣今火見再失閏也¶
呉王夫差將與哀公見晉侯(十二年與晉/呉子魯哀公)¶
(黄池/侯㑹于)子服景伯對使者曰王合諸侯則¶
伯率侯牧以見於玉(牧方伯名/伯王官侯)伯合諸侯¶
<pb:KR3a0001_SBCK_004-16a>¶
則侯率子男以見於伯(牧也/伯侯)今諸侯㑹而¶
君與寡君見晉君則晉成為伯也且執事¶
以伯召諸侯而以侯終之何利之有焉呉¶
人乃止既而悔之遂囚景伯伯謂大宰嚭¶
曰魯將以十月上辛有事于上帝先王季¶
辛而畢(以欵呉也/有事祭所)何也世有職焉(伯名/何景)自¶
襄已來之改之(公是也/襄魯襄)若其不㑹則祝宗¶
將曰呉實然嚭言於夫差歸之子貢聞之¶
見於孔子曰子服氏之子拙於説矣以實¶
<pb:KR3a0001_SBCK_004-16b>¶
獲囚以詐得免孔子曰呉子爲夷徳可欺¶
而不可以實是聴者之蔽非説者之拙也¶
叔孫氏之車士曰子鉏商(者子姓也/車士持車)採薪¶
於大野(傳曰西狩大野今此曰採薪於大/春秋經魯哀公十四年西狩獲麟)¶
(麟瑞物時見狩獲故經書西狩獲麟也/野若車土子鉏商非狩者採薪西復麟)獲¶
麟焉折其前左足載以歸叔孫以爲不祥¶
棄之於郭外(郭外將以賜虞人也/傳曰以賜虞人棄之)使人告¶
孔子曰有麏而角者何也孔子徃觀之曰¶
麟也胡爲來哉胡爲來哉反袂拭靣涕泣¶
<pb:KR3a0001_SBCK_004-17a>¶
沾衿叔孫聞之然後取之子貢問曰夫子¶
何泣爾孔子曰麟之至為明王也出非其¶
時而害吾是以傷焉¶
哀公問政第十七¶
哀公問政於孔子孔子對曰文武之政布¶
在方策(板/方)其人存則其政舉其人亡則其¶
政息天道敏生人道敏政地道敏樹夫政¶
者猶蒲盧也(蛉而化之以君子爲政化百/蒲盧蜾螺也謂土蠭也取螟)¶
(之者也/姓亦如)待化以成故為政在於得人取人¶
<pb:KR3a0001_SBCK_004-17b>¶
以身修道以仁仁者人也親親為大義者¶
宜也尊賢為大親親之殺尊賢之等禮所¶
以生也禮者政之本也是以君子不可以¶
不修身思修身不可以不事親思事親不¶
可以不知人思知人不可以不知天天下¶
之達道有五其所以行之者三曰君臣也¶
父子也夫婦也昆弟也朋友也五者天下¶
之達道智仁勇三者天下之達徳也所以¶
行之者一也或生而知之或學而知之或¶
<pb:KR3a0001_SBCK_004-18a>¶
困而知之及其知之一也或安而行之或¶
利而行之或勉强而行之及其成功一也¶
公曰子之言美矣至矣寡人實固不足以¶
成之也孔子曰好學近乎智力行近乎仁¶
知耻近乎勇知斯三者則知所以修身知¶
所以修身則知所以治人知所以治人則¶
能成天下國家者矣公曰政其盡此而已¶
乎孔子曰凡為天下國家有九經曰修身¶
也尊賢也親親也敬大臣也體群臣也子¶
<pb:KR3a0001_SBCK_004-18b>¶
庶民也來百工也柔逺人也懐諸侯也夫¶
修身則道立尊賢則不惑親親則諸父兄¶
弟不怨敬大臣則不眩體群臣則士之報¶
禮重子庻民則百姓勸來百工則財用足¶
柔逺人則四方歸之懐諸侯則天下畏之¶
公曰為之奈何孔子曰齊㓗盛服非禮不¶
動所以修身也去讒逺色賤財而貴徳所¶
以尊賢也爵其能重其禄同其好惡所以¶
篤親親也官盛任使所以敬大臣也(官委/盛其)¶
<pb:KR3a0001_SBCK_004-19a>¶
(之也/任使)忠信重禄所以勸士也(之重禄也/忌信者與)時¶
使薄歛所以子百姓也日省月考旣廪稱¶
事所以來百工也(寡稱其事也/旣廪食之多)送徃迎來¶
嘉善而矜不能所以綏逺人也繼絶世舉¶
廢邦治亂持危朝聘以時厚徃而薄來所¶
以懐諸侯也治天下國家有九經其所以¶
行之者一也凡事豫則立不豫則廢言前¶
定則不跲(躓/跲)事前定則不困行前定則不¶
疚道前定則不窮在下位不獲于上民弗¶
<pb:KR3a0001_SBCK_004-19b>¶
可得而治矣獲于上有道不信于友不獲¶
于上矣信于友有道不順于親不信于友¶
矣順于親有道反諸身不誠不順于親矣¶
誠身有道不明于善不誠于身矣誠者天¶
之至道也誠之者人之道也夫誠弗勉而¶
中不思而得從容中道聖人之所以體定¶
也誠之者擇善而固執之者也公曰子之¶
敎寡人備矣敢問行之所始孔子曰立愛¶
自親始敎民睦也立敬自長始敎民順也¶
<pb:KR3a0001_SBCK_004-20a>¶
敎之慈睦而民貴有親敎以敬而民貴用¶
命民既孝於親又順以聴命措諸天下無¶
所不可公曰寡人既得聞此言也懼不能¶
果行而獲罪咎¶
宰我問於孔子曰吾聞鬼神之名而不知¶
所謂敢問焉孔子曰人生有氣有魂氣者¶
人之盛也(神之盛也/精氣者人)夫生必死死必歸土¶
此謂鬼魂氣歸天此謂神合鬼與神而享¶
之敎之至也(至孝者教之所由生也/合神鬼而事之者孝道之)骨¶
<pb:KR3a0001_SBCK_004-20b>¶
肉斃於下化為野土其氣發揚于上者此¶
神之著也聖人因物之精制為之極(制爲/極中)¶
(法/中)明命鬼神以為民之則(民事其祖襧也/明命猶尊名使)¶
而猶以是為未足也故築為宫室設為宗¶
祧(有二祧諸侯謂始祖爲祧也/宗宗廟也祧逺廟也天子特)春秋祭祀¶
以别親踈敎民反古復始不敢忘其所由¶
生也衆之服自此聽且速焉(教令也/聽謂慎)敎以¶
二端二端既立報以二禮(二禮謂薦黍稷/二端氣與魄也)¶
(也)建設朝事(時也/薦醒)燔燎羶薌所以報魄也¶
<pb:KR3a0001_SBCK_004-21a>¶
(鬰樽也/鬰香草)此敎民修本反始崇愛上下用情¶
禮之至也(愛也上不謂尊卑用情謂親也/民能不忘其所由生然後能相)¶
君子反古復始不忘其所由生是以致其¶
敬發其情竭力從事不敢不自盡也此之¶
謂大敎昔者文王之祭也事死如事生思¶
死而不欲生忌日則必哀稱諱則如見親¶
祀之忠也思之深如見親之所愛祭欲見¶
親顔色者其唯文王與詩云明發不寐有¶
懷二人則文王之謂與(二人謂父母也/假此詩以喻文王)¶
<pb:KR3a0001_SBCK_004-21b>¶
祭之明日明發不寐有懐二人敬而致之¶
又從而思之祭之日樂與哀半饗之必樂¶
已至必哀(不知親饗否故哀/己至謂祭事以畢)孝子之情也¶
文王為能得之矣¶
孔子家語卷第四(終)¶
