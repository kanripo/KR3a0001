# -*- mode: mandoku-view; -*-
#+TITLE: 孔子家語
#+DATE: 2015-09-11 03:46:53.280026
#+PROPERTY: ID KR3a0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB03n0080-007孔子家語-卷第七.
<pb:KR3a0001_SBCK_007-1a>¶
孔子家語卷第七¶
觀鄉射第二十八¶
孔子觀於鄉射喟然歎曰射之以禮樂也¶
何以射何以聴修身而發而不失正鵠者¶
其唯賢者乎(正鵠所/射者也)若夫不肖之人則將¶
安能以求飲詩云發彼有的以祈爾爵(的/實)¶
(也祈求也言發中的以求/飲爾爵也勝者飲不勝者)祈求也求所中¶
以辭爵(中陟仲反/飲彼則已不飲故曰以/辭爵也)酒者所以¶
養老所以養病也求中以辭爵辭其養也¶
<pb:KR3a0001_SBCK_007-1b>¶
是故士使之射而弗能則辭以病懸弧之¶
義(弧弓也男子生則懸弧於其門明必有/射事也而今不能射唯病可以為辭也)¶
於是退而與門人習射於矍相之圃蓋觀¶
者如堵墙焉射至於司馬使子路執弓矢¶
出列延謂射之者曰(子路為司馬故射/至使子路出延射)奔¶
軍之將亡國之大夫與為人後者不得入¶
(人已有後而又為人後/故曰與為人後世也)其餘皆入蓋去者¶
半又使公罔之裘序點&KR0045;觶而語曰(先行/射鄉)¶
(觶支義切/飲酒故二人&KR0045;/觶)㓜壯孝悌耆老好禮(好呼/報切)¶
<pb:KR3a0001_SBCK_007-2a>¶
不從流俗修身以俟死者在此位蓋去者¶
半序㸃揚觶而語曰好學不倦好禮不變¶
耄期稱道而不亂者此位(八十九十曰/耄言雖老而)¶
(能稱解道/而不亂也)蓋僅有存焉射旣闋子路進曰¶
由與二三子者之爲司馬何如孔子曰能¶
用命矣¶
孔子曰吾觀於鄉而知王道之易易也(易/以)¶
(豉/反)主人親速賔及介而衆賔從之(速/召)至於¶
正門之外主人拜賔及介而衆自入貴賤¶
<pb:KR3a0001_SBCK_007-2b>¶
之義别矣(别彼/列反)三揖至於階三讓以賔升¶
拜至獻酬辭譲之節繁及介升則省矣至¶
于衆賔升而受爵坐祭立飲不酢而降殺¶
之義辯矣(殺所/戒反)工入升歌三終主人獻賔¶
(記曰主人獻之於義不得為賔也下句笙/入三終主又獻之是也歌鹿鳴四牡皇皇)¶
(者華三篇終主/人乃獻之是也)笙入三終主人又獻之(吹/南)¶
(陔白華華黍三/篇終主人獻也)間歌三終(乃歌魚麗由庚/歌南有嘉魚笙)¶
(崇丘歌南山有/臺笙由餘者也)合樂三闋(合笙聲同其音/歌周南召南三)¶
(篇/也)工告樂備而遂出(樂正旣告備而降言/遂出自此至去不復)¶
<pb:KR3a0001_SBCK_007-3a>¶
(升/也)一人&KR0045;觶乃立司正焉(賔將欲去故復/使一人&KR0045;觶乃)¶
(立司正主威/儀請安賔也)知其能和樂而不流(樂音/洺)賔¶
酬主人主人酬介介酬衆賔賔少長以齒¶
(少詩/照切)終於沃洗者焉知其能弟長而無遺¶
矣(長丁/丈反)降脱&KR0752;升座修爵無筭飲酒之節¶
旰不廢朝暮不廢夕(旰晨飲早哺廢/罷旰古旦反)賔出¶
主人拜送節文終遂焉知其能安燕而不¶
亂也貴賤旣明降殺旣辯和樂而不流弟¶
長而無遺安燕而不亂此五者足以正身¶
<pb:KR3a0001_SBCK_007-3b>¶
安國矣彼國安而天下安矣故曰吾觀於¶
鄉而知王道之易易也(易以/豉反)¶
子貢觀於蜡(蜡助駕/蜡索也歳十有二月索羣神/而祀之今之臘也)¶
(樂音/反)孔子曰賜也樂乎(洛)對曰一國之人¶
皆若狂(言醉/亂也)賜未知其爲樂也孔子曰百¶
日之勞一日之樂一日之澤非爾所知也¶
(古民皆勤苦稼穡有百日之勞喻久也今/一日使之飲酒焉樂之是君之恩澤也)¶
張而不弛文武弗能弛而不張文武弗爲¶
一張一弛文武之道也(弛施/氏反)¶
<pb:KR3a0001_SBCK_007-4a>¶
郊問第二十九¶
定公問於孔子曰古之帝王必郊祀其祖¶
以配天何也孔子對曰萬物本於天人本¶
乎祖郊之祭也大報本反始也故以配上¶
帝天垂象聖人則之郊所以明天道也公¶
曰寡人聞郊而莫同何也孔子曰郊之祭¶
也迎長日之至也(周人始以日至之/月冬日至而日長)大報¶
天而主日配以月故周之始郊其月以日¶
至其日用上辛至於啓蟄之月則又祈榖¶
<pb:KR3a0001_SBCK_007-4b>¶
于上帝(祈求也為農祈榖于上帝月令孟/春之月乃以元日祈榖于上帝兼)¶
(無仲冬大郊之事至於祈農與天子同故/春秋傳曰夫郊祀后稷以祈農事也是故)¶
(啓蟄而郊郊而後耕而説學者不知推經/禮之指歸皮膚妄說至乃顚倒神祗變易)¶
(時日遷改兆位/良可痛心者也)此二者天子之禮也魯無¶
冬至大郊之事降殺於天子是以不同也¶
公曰其言郊何也孔子曰兆正於南所以¶
就陽位也於郊故謂之郊焉(兆丘於南謂/之圓丘兆之)¶
(於南郊也然則郊之名有三焉築為圓丘/以象天自然故謂之圓丘圓丘之人所造)¶
(故謂之泰壇於南郊在南說學者謂南郊/與圓丘異若是則詩易尚書謂不圜丘也)¶
<pb:KR3a0001_SBCK_007-5a>¶
(又不通泰壇之名或乃謂周官/圜丘虛妄之言皆不通典制也)曰其牲器¶
何如孔子曰上帝之牛角蠒栗必在滌三¶
月(滌所以/養牲具)后稷之牛唯具(别祀稷時牲亦/芻之三月配天)¶
(之時獻故/唯具之也)所以别事天神與人鬼也(别彼/列切)¶
牲用騂尚赤也用犢貴誠也(犢質慤貴/誠之美也)掃¶
地而祭於其質也(地圜丘之地掃焉/而祭貴其質也)器用¶
陶匏以象天地之性也(人之作物無可稱/之故取天地之性)¶
(以自/然也)萬物無可稱之者故因其自然之體¶
也公曰天子之郊其禮儀可得聞乎孔子¶
<pb:KR3a0001_SBCK_007-5b>¶
對曰臣聞天子卜郊則受命于祖廟而作¶
龜于禰宫(禰宫父廟也受祭天之/命於祖而作龜於父廟)尊祖親¶
考之義也卜之日王親立于澤宫以聴誓¶
命受教諌之義也(澤宫宫也誓命祭天所/行威儀也王親受之故)¶
(曰受教/諫之義)旣卜獻命庫門之内所以誡百官¶
也將郊則天子皮弁以聴報示民嚴上也¶
(報白也王夙興朝服/以待白祭事後服袞)郊之日喪者不敢哭¶
凶服者不敢入國門汜埽清路行者必止¶
(汜遍也清路以/新土無復行之)弗命而民聴敬之至也(以/王)¶
<pb:KR3a0001_SBCK_007-6a>¶
(恭敬事天故民化/之不令而行之也)天子大裘以黼之被衮¶
象天(大裘為黼文也言被之大裘其有象/天之文故被之道路至大壇而脱之)¶
乗素車貴其質也旂十有二旒龍章而設¶
以日月所以法天也旣至泰壇王脱裘矣¶
服衮以臨燔柴戴冕璪十有二旒則天數¶
也臣聞之誦詩三百不足以一獻(祭群/小祀)一¶
獻之禮不足以大饗(大饗祫/祭天王)大饗之禮不¶
足以大旅(大旅祭/五帝也)大旅具矣不足以饗帝¶
(饗帝/祭天)是以君子無敢輕議於禮者也¶
<pb:KR3a0001_SBCK_007-6b>¶
五刑解第三十¶
冉有問於孔子曰古者三皇五帝不用五¶
刑信乎孔子曰聖人之設防貴其不犯也¶
制五刑而不用所以為至治也凡夫之為¶
姦邪竊盜靡法妄行者生於不足不足生¶
於無度無度則小者偷盗大者侈靡各不¶
知節是以上有制度則民知所止民知所¶
止則不犯故雖有姦邪賊盜靡法妄行之¶
嶽而無陷刑之民不孝者生於不仁不仁¶
<pb:KR3a0001_SBCK_007-7a>¶
者生於喪祭之禮明喪祭之禮所以教仁¶
愛也能教仁愛則喪思慕祭祀不解人子¶
饋養之道(言孝子奉祭祀不敢解/生時饋養之道同之也)喪祭之¶
禮明則民孝矣故雖有不孝之獄而無陷¶
刑之民殺上者生於不義義所以别貴賤¶
明尊卑也貴賤有别尊卑有序則民莫不¶
尊上而敬長朝聘之禮者所以明義也義¶
必明則民不犯故雖有殺上之獄而無陷¶
刑之民鬬變者生於相陵相陵者生於長¶
<pb:KR3a0001_SBCK_007-7b>¶
㓜無序而遺敬讓(遺忘)鄉飲酒之禮者所¶
以明長幼之序而崇敬讓也長幼必序民¶
懷敬譲故雖有鬬變之獄而無陷刑之民¶
淫亂者生於男女無别男女無别則夫婦¶
失義禮聘享者所以别男女明夫婦之義¶
也男女旣别夫婦既明故雖有淫亂之獄¶
而無陷刑之民此五者刑罰之所以生各¶
有源焉不豫塞其源而輙繩之以刑是謂¶
為民設穽而陷之刑罰之源生於嗜慾不¶
<pb:KR3a0001_SBCK_007-8a>¶
節夫禮度者所以禦民之嗜慾而明好惡¶
順天之道禮度既陳五教畢修而民猶或¶
未化尚必明其法典以申固之(尚猶也申/令固其教)¶
(也)其犯姦邪靡法妄行之獄者則飭制量¶
之度有犯不孝之獄者則飭喪祭之禮有¶
犯殺上之獄者則飭朝覲之禮有犯鬬變¶
之獄者則飭鄉飲酒之禮有犯淫亂之獄¶
者則飭婚聘之禮三皇五帝之所化民者¶
如此雖有五刑之用不亦可乎孔子曰大¶
<pb:KR3a0001_SBCK_007-8b>¶
罪有五而殺人為下逆天地者罪及五世¶
誣文武者罪及四世逆人倫者罪及三世¶
謀鬼神者罪及二世手殺人者罪及其身¶
故曰大罪有五而殺人為下矣¶
冉有問於孔子曰先王制法使刑不上於¶
大夫禮不下於庶人然則大夫犯罪不可¶
以加刑庶人之行事不可以治於禮乎孔¶
子曰不然凡治君子以禮御其心所以屬¶
之以廉耻之節也故古之大夫其有坐不¶
<pb:KR3a0001_SBCK_007-9a>¶
廉汙穢而退放之者不謂之不廉汙穢而¶
退放則曰簠簋不飭(飭整/齊也)有坐淫亂男女¶
無别者不謂之淫亂男女無别則曰帷幕¶
不修也有坐罔上不忠者不謂之罔上不¶
忠則曰臣節未著有坐罷軟不勝任者不¶
謂之罷軟不勝任則曰下官不職(言其下/官不稱)¶
(移其職不/斥其身也)有坐干國之紀者不謂之干國¶
之紀則曰行事不請(言不請/而擅行)此五者大夫¶
旣自定有罪名矣而猶不忍斥然正以呼¶
<pb:KR3a0001_SBCK_007-9b>¶
之也旣而爲之諱所以愧耻之是故大夫¶
之罪其在五刑之域者聞而譴發(譴譴譲/也發始)¶
(發/露)則白冠釐纓盤水加劍造乎闕而自請¶
罪君不使有司執縳牽掣而加之也其有¶
大罪者聞命則北面再拜跪而自裁君不¶
使人捽引而刑殺(捽昨/没反)曰子大夫自取之¶
耳吾遇子有禮矣以刑不上大夫而大夫¶
亦不失其罪者教使然也所謂禮不下庶¶
人者以庶人遽其事而不能充禮故不責¶
<pb:KR3a0001_SBCK_007-10a>¶
之以備禮也冉有跪然免席曰言則美矣¶
求未之聞退而記之¶
刑政第三十一¶
仲弓問於孔子曰雍聞至刑無所用政至¶
政無所用刑至刑無所用政桀紂之世是¶
也至政無所用刑成康之世是也信乎孔¶
子曰聖人之治化也必刑政相𠫵焉太上¶
以徳教民而以禮齊之其次以政言導民¶
以刑禁之刑不刑也化之弗變導之弗從¶
<pb:KR3a0001_SBCK_007-10b>¶
傷義以敗俗於是乎用刑矣顓五刑必即¶
天倫(即就也就天/倫謂合天意)行刑罰則輕無赦(行刑/罰之)¶
(官雖輕猶不/得作威作福)刑侀也侀成也壹成而不可¶
更故君子盡心焉(更古/行反)仲弓曰古之聽訟¶
尤罰麗於事不以其心可得聞乎(尤過也/麗附也)¶
(怪遇人罰之必以事/相當而不與其心也)孔子曰凡聴五刑之¶
訟必原父子之情立君臣之義以權之意¶
論輕重之序慎測淺深之量以别之(别彼/列反)¶
悉其聰明正其忠愛以盡之大司寇正刑¶
<pb:KR3a0001_SBCK_007-11a>¶
明辟以察獄獄必三訊焉(一曰訊群臣二/曰訊群吏三曰)¶
(訊萬/民也)有指無簡則不聴也(簡誠也有意無/其誠者不論以)¶
(爲罪/也)附從輕赦從重(附人之罪以輕為比/赦人之罪以重為比)¶
疑獄則泛與衆共之疑則赦之皆以小大¶
之比成也(比毗/志反)是故爵人必於朝與衆共¶
之也刑人必於市與衆棄之也古者公家¶
不畜刑人大夫弗養也士遇之塗以弗與¶
之言屏諸四方唯其所之不及與政弗欲¶
生之也仲弓曰聴獄獄之成成何官孔子¶
<pb:KR3a0001_SBCK_007-11b>¶
曰成獄成於吏吏以獄成告於正(吏獄官/吏正獄)¶
(官/長)正旣聴之乃告大司寇聴之乃奉於王¶
王命三公卿士叅聴棘木之下(外朝法左/九棘孤卿)¶
(大夫位焉右九棘公侯伯/子男位焉面三槐三公位)然後乃以獄之¶
成疑于王王三宥之以聴命(君王尚寛宥/罪雖以定猶)¶
(三宥之不可得輕/然後刑之者也)而制刑焉所以重之也¶
仲弓曰其禁何禁孔子曰巧言破律(巧賣/法令)¶
(者/也)遁名改作(變言與/物名也)執左道與亂政者殺¶
(左道/亂也)作淫聲(淫逆也惑/亂人之聲)造異服(非所/常見)設伎¶
<pb:KR3a0001_SBCK_007-12a>¶
奇器以蕩上心者殺(怪異之伎可以&KR0365;/懼人心之器蕩動)行¶
偽而堅(行下孟反/行詐偽而守之堅/也)言詐而辯學非¶
而博順非而澤(順其非/而滑澤)以惑衆者殺假於¶
&KR0017;神時日卜筮以疑衆者殺此四誅者不¶
以聴(不聴棘/木之下)仲弓曰其禁盡於此而已孔¶
子曰此其急者其餘禁者十有四焉命服¶
命車不粥於市(粥賣/粥/余六反)珪璋璧琮不粥¶
於市宗廟之器不粥於市兵車旍旗不粥¶
於市犧牲秬鬯不粥於市戎器兵甲不粥¶
<pb:KR3a0001_SBCK_007-12b>¶
於市用器不中度(中陟/仲反)不粥於市布帛精¶
麤不中數廣狹不中量不粥於市姦色亂¶
正色不粥於市文錦珠玉之器雕飾靡麗¶
不粥於市衣服飲食不粥於市(賣成衣服/非侈必偽)¶
(故禁之禁賣熟/食所以厲取也)菓實不時不粥於市五木¶
不中伐不粥於市鳥獸魚鼈不中殺不粥¶
於市凡執此禁以齊衆者不赦過也¶
禮運第三十二¶
孔子為魯司寇與於蜡旣賔事畢(畢賔客/之事也)¶
<pb:KR3a0001_SBCK_007-13a>¶
乃出遊於觀之上(觀宫門外闕周禮/所謂象魏者也)喟然¶
而嘆言偃侍曰夫子何嘆也孔子曰昔大¶
道之行(此謂三皇五帝/時大道行也)與三代之英(英秀/謂禹)¶
(湯文/武也)吾未之逮也而有記焉大道之行天¶
下為公選賢與能講信修睦(講習也修行/也睦親也)¶
故人不獨親其親不獨子其子(所謂大道/天下為公)¶
老有所終壯有所用矜寡孤疾皆有所養¶
貨惡其棄於地不必藏於己力惡其不出¶
於身不必為人(言力惡其不出於/身不以為徳恵也)是以姦¶
<pb:KR3a0001_SBCK_007-13b>¶
謀閉而不興盜竊亂賊不作故外户而不¶
閉謂之大同今大道旣隠天下為家各親¶
其親各子其子貨則為己力則為人大人¶
世及以為常城郭溝池以為固禹湯文武¶
成王周公由此而選(言用禮義/為之選也)未有不謹¶
於禮禮之所興與天地並如有不由禮而¶
在位者則以為殃言偃復問曰如此乎禮¶
之急也孔子曰夫禮先王所以承天之道¶
以治人之情列其鬼神達於喪祭鄉射冠¶
<pb:KR3a0001_SBCK_007-14a>¶
㛰朝聘故聖人以禮示之則天下國家可¶
得以禮正矣言偃曰今之在位莫知由禮¶
何也孔子曰嗚呼哀哉我觀周道幽厲傷¶
也(幽厲二王者/皆傷周道也)吾捨魯何適(魯有聖人之/風猶勝諸國)¶
(言失於禮/也)夫魯之郊及禘皆非禮(而亡其義)周公¶
其已衰矣(子孫不能/行其禮義)杞之郊也禹(杞夏后/本郊鯀)¶
(周公以鯀非令/徳故令杞郊禹)宋之郊也契是天子之事¶
守也天子以杞宋二王之後周公攝政致¶
太平而與天子同是禮也諸侯祭社稷宗¶
<pb:KR3a0001_SBCK_007-14b>¶
廟上下皆奉其典而祝嘏莫敢易其常法¶
是謂大嘉今使祝嘏辭説徒藏於宗祝巫¶
史非禮也(言君臣皆當知/辭説之意議也)是謂幽國(幽敝/於禮)¶
醆斚及尸君非禮也(夏曰醆殷曰斚非王/者之後則尸與君不)¶
(得/用)是謂僭君(僭侈/之君)冕弁兵車藏於私家非¶
禮也(大夫稱家冕弁大夫之服孔子曰天/子諸侯大夫冕弁服歸設奠後此謂)¶
(不得賜而/藏之也)是謂脅君(迫於/其君)大夫具官祭器¶
不假聲樂皆具非禮也(大夫無田者不為/祭器今皆不假故)¶
(非/禮)是為亂國故仕於公曰臣仕於家曰僕¶
<pb:KR3a0001_SBCK_007-15a>¶
三年之喪與新有㛰者朞不使也以衰嘗¶
入朝與家僕雜居齊齒非禮也是謂臣與¶
君共國天子有田以處其子孫諸侯有國¶
以處其子孫大夫有采以處其子孫是謂¶
制度天子適諸侯必舍其宗廟而不禮籍¶
入(所謂臨諸侯將舍宗廟先/告其鬼神以將入止也)是謂天子壞¶
法亂紀諸侯非問疾弔喪而入諸臣之家¶
是謂君臣為謔(謔/戯)夫禮者君之柄(柄亦/秉持)所¶
以别嫌明㣲儐&KR0017;神考制度列仁義立政¶
<pb:KR3a0001_SBCK_007-15b>¶
<pb:KR3a0001_SBCK_007-15b>¶
(其能爲人/事之制度)此聖人所以藏身之固也(藏身/以此)¶
(則/固)聖人參於天地並於&KR0017;神以治政也處¶
其所存禮之序也翫其所樂民之治也(言/聖)¶
(人常所存處者禮之次序/常所玩樂者民之治安也)天生時地生財¶
人其父生而師教之四者君以政用之所¶
以立於無過之地(時及財天地之所以生/而師以教之君以政用)¶
(之而已故常立/於無過之地也)君者人所明非明人者也¶
人所養非養人者也人所事非事人者也¶
夫君者明人則有過(爲君徒欲明人/而已則過謬也)故養¶
<pb:KR3a0001_SBCK_007-16a>¶
人則不足(時君失政不/能為民所養)事人則失位故百¶
姓明君以自治養君以自安事君以自顯¶
是以禮達而分定人皆愛其死而患其生¶
(人皆愛惜其死而/患其生之無禮也)是故用人之智去其詐¶
用人之勇去其怒用人之仁去其貪國有¶
患君死社稷爲之義大夫死宗廟爲之變¶
(大夫有去就之義未必常死宗/廟者其死宗廟者權變為也)凡聖人能¶
以天下為一家以中國為一人非意之(非/以)¶
(意貪之必/有致之也)必知其情從於其義明於其利¶
<pb:KR3a0001_SBCK_007-16b>¶
達於其患然後為之何謂人情喜怒哀懼¶
愛惡欲七者弗學而能何謂人義父慈子¶
孝兄良弟悌夫義婦聴長恵㓜順君仁臣¶
忠十者謂之人義講信修睦謂之人利爭¶
奪相殺謂之人患聖人之所以治人七情¶
脩十義講信脩睦尚辭譲去爭奪舍禮何¶
以治之飲食男女人之大欲存焉死亡貧¶
苦人之大惡存焉欲惡者人之大端人藏¶
其心不可測度美惡皆在其心不見其色¶
<pb:KR3a0001_SBCK_007-17a>¶
欲一以窮之舍禮何以哉故人者天地之¶
徳隂陽之交鬼神之會五行之秀天秉陽¶
垂日星地秉隂載於山川播五行於四時¶
和四氣而後月生(月生而後四時行焉布/五行和四時四氣而後)¶
(月生/焉)是以三五而盈三五而缺(月隂道不/常滿故十)¶
(五日滿十/五日缺也)五行之動共相竭也(竭盡也水/用事盡則)¶
(木用事五行用/事更相盡也)五行四氣十二月還相為¶
本(用事者/為本也)五聲五律十二管還相為宫(五/聲)¶
(者宫商角徴羽也管十二月也一/月一管陽律隂吕其用事為宫也)五味六¶
<pb:KR3a0001_SBCK_007-17b>¶
和十二食還相為質(五味酸苦酸辛甘六/和者和之各有宜者)¶
(春多酸秋多辛之屬是也十/二食者十二月之食質本也)五色六章十¶
二衣還相為主(五色者青赤白黑黃學記/曰水無當於五色五色不)¶
(得不彰五色/待水而章也)故人者天地之心(於天地間/如五藏之)¶
(有心矣人有生最/靈心五藏最聖也)而五行之端(端始也能/用五行也)¶
食味别聲被色而生者聖人作則(作為/則法)必¶
以天地為本以隂陽為端以四時為柄以¶
日星為紀月以為量&KR0017;神以為徒五行以¶
為質禮義以為器人情以為田四靈以為¶
<pb:KR3a0001_SBCK_007-18a>¶
畜以天地為本故物可舉(天地為本則萬/物苞在於其中)¶
以隂陽為端故情可睹(隂陽之/為情始)以四時為¶
柄故事可勸(四時各有事故/事可得而勸也)以日星為紀¶
故業可别(日以紀晝星以紀夜/故事可得而分别也)月以為量¶
故功有藝(有度量以成四時猶功/業各有分理也藝猶理)鬼神以¶
為徒故事有守(鬼神不相/干各有守)五行以為質故¶
事可復也(五行終則復始/故事可修復也)禮義以為器故¶
事行有考(考/成)人情以為田四靈以為畜(四/靈)¶
(鳥獸之長四靈爲/畜則飲食可用)何謂四靈麟鳳龜龍謂¶
<pb:KR3a0001_SBCK_007-18b>¶
之四靈故龍以為畜而魚鮪不諗(諗潛/藏也)鳳¶
以為畜而鳥不&KR1452;麟以為畜而獸不狘(䎀/飛)¶
(况越反/飛走之貌也/&KR1452;/况必反)龜以為畜而人情不失¶
(易曰定天下之吉凶成天下之亹/亹者莫善於蓍龜人情不失也)先王秉¶
蓍龜列祭祀瘞繒宣祝嘏(瘞謂祭祀之瘞/繒謂若増封太)¶
(山宣謂播宣揚之/&KR0287;於/列反繒慈陵反嘏舉下反)設制度祝嘏辭¶
說故國有禮官有御(治/也)職有序先王患禮¶
之不達於下故饗帝于郊所以定天位也¶
祀社於國所以列地利也禘祖廟所以本¶
<pb:KR3a0001_SBCK_007-19a>¶
仁也旅山川所以儐鬼神也祭五祀所以¶
本事也故宗祝在廟三公在朝三老在學¶
(王養三/老在學)王前巫而後史卜蓍瞽侑皆在左¶
右王中心無爲也以守至正是以禮行于¶
郊而百神受職禮行於社而百貨可極禮¶
行於祖廟而孝慈服焉(孝慈之道為/逺近所服焉)禮行¶
於五祀而正法則焉故郊社宗廟山川五¶
祀義之脩而禮之藏(言禮之/寶藏)夫禮必本於¶
太一(太一者/元氣也)分而為天地轉而為隂陽變¶
<pb:KR3a0001_SBCK_007-19b>¶
而為四時列而為鬼神其降曰命(即上所/為命降)¶
(於天地/祖廟也)其官於天也(官為職分也言禮職/分皆從天下來也)¶
協於分藝(藝/理)其居於人也曰養(言禮之於/人身所以)¶
(養成/人也)所以講信修睦而固人之肌膚之會¶
筋骸之束者所以養生送死事&KR0017;神之大¶
端所以達天道順人情之大竇唯聖人為¶
知禮之不可以已也故破國喪家亡人必¶
先去其禮禮之於人猶酒之有蘖也君子¶
以厚小人以薄聖人脩義之柄禮之序以¶
<pb:KR3a0001_SBCK_007-20a>¶
治人情人情者聖王之田也修禮以耕之¶
陳義以種之講學以耨之(耨除/穢也)本仁以聚¶
之播樂以安之故禮者義之實也協諸義¶
而協則禮雖先王未有可以義起焉義者¶
藝之分仁之節協於藝講於仁得之者强¶
失之者喪仁者義之本順之體得之者尊¶
故治國不以禮猶無耜而耕為禮而不本¶
於義猶耕之而弗種為而不講於學猶種¶
而弗耨講之以學而不合以仁猶耨而不¶
<pb:KR3a0001_SBCK_007-20b>¶
穫合之以仁而不安之以樂猶穫而弗食¶
安之以樂而不達於順猶食而不肥四體¶
旣正膚革充盈人之肥也父子篤兄弟睦¶
夫婦和家之肥也大臣法小臣廉官職相¶
序君臣相正國之肥也天子以徳為車以¶
樂為御諸侯以禮相與大夫以法相序士¶
以信相考百姓以睦相守天下之肥也是¶
謂大順順者所以養生送死事鬼神之常¶
也故事大積焉而不苑(苑滯/積也)並行而不謬¶
<pb:KR3a0001_SBCK_007-21a>¶
細行而不失深而通茂而有間(言有/理也)連而¶
不相及(言有/叙也)動而不相害此順之至也明¶
於順然後乃能守危(高而不危/以長守危)夫禮之不¶
同不豐殺所以持情而合危也(合禮/安也)山者¶
不使居川渚者不使居原用水火金木飲¶
食必時(用水漁人以時入澤粱乃漑灌用/火季春岀火季秋納火也用金以)¶
(時采銅鐵用木斧斤以時入山/林飲食各隨四時之宜者也)冬合男女¶
春頒爵位必當年徳皆所順也用民必順¶
(悦以/使民)故無水旱昆蟲之災民無凶饑妖孽¶
<pb:KR3a0001_SBCK_007-21b>¶
之疾天不愛其道地不愛其寶人不愛其¶
情是以天降甘露地出醴泉山出器車(出/銀)¶
(甕丹竈之器/及象車也)河出馬圗(龍似馬/負圖出)鳳凰麒麟¶
皆在郊掫龜龍在宫沼其餘鳥獸及卵胎¶
皆可俯而窺也則是無故先王能循禮以¶
達義體信以達順此順之實也¶
孔子家語卷第七¶
<pb:KR3a0001_SBCK_007-22a>¶
<pb:KR3a0001_SBCK_007-23a>¶
