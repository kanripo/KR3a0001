# -*- mode: mandoku-view; -*-
#+TITLE: 孔子家語
#+DATE: 2015-09-11 03:46:53.186726
#+PROPERTY: ID KR3a0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB03n0080-005孔子家語-卷第五.
<pb:KR3a0001_SBCK_005-1a>¶
孔子家語卷第五¶
顔回第十八¶
魯定公問於顔回曰子亦聞東野畢之善¶
御乎對曰善則善矣雖然其馬將必佚定¶
公色不悦謂左右曰君子固有誣人也顔¶
回退後三日牧来訴之曰東野畢之馬佚¶
兩驂曳兩服入于廏公聞之越席而起促¶
駕召顔回回至公曰前日寡人問吾子以¶
東野畢之御而子曰善則善矣其馬將佚¶
<pb:KR3a0001_SBCK_005-1b>¶
不識吾子奚以知之顔回對曰以政知之¶
昔者帝舜巧於使民造父巧於使馬舜不¶
窮其民力造父不窮其馬力是以舜無佚¶
民造父無佚馬今東野畢之御也升馬執¶
轡衘體正矣(爲車/馬非)步驟馳騁朝禮畢矣(歩/馬)¶
(禮之儀也/驟馳騁盡)歴險致逺馬力盡矣然而猶乃¶
求馬不已臣以此知之公曰善誠若吾子¶
之言也吾子之言其義大矣願少進乎顔¶
回曰臣聞之鳥窮則啄獸窮則攫人窮則¶
<pb:KR3a0001_SBCK_005-2a>¶
詐馬窮則佚自古及今未有窮其下而能¶
無危者也公悦遂以告孔子孔子對曰夫¶
其所以為顔回者此之類也豈足多哉¶
孔子在衞昧旦晨興顔回侍側聞哭者之¶
聲甚哀子曰回汝知此何所哭乎對曰回¶
以此哭聲非但為死者而已又有生離别¶
者也子曰何以知之對曰回聞桓山之鳥¶
生四子焉羽翼既成將分于四海其母悲¶
鳴而送之哀聲有似於此謂其徃而不返¶
<pb:KR3a0001_SBCK_005-2b>¶
也回竊以音類知之孔子使人問哭者果¶
曰父死家貧賣子以葬與之長決子曰回¶
也善於識音矣¶
顔回問於孔子曰成人之行若何子曰達¶
于情性之理通於物類之變知幽明之故¶
覩㳺氣之原若此可謂成人矣既能成人¶
而又加之以仁義禮樂成人之行也若乃¶
窮神知禮德之盛也(為化/禮宜)¶
顔回問於孔子曰臧文仲武仲孰賢孔子¶
<pb:KR3a0001_SBCK_005-3a>¶
曰武仲賢哉顔回曰武仲世稱聖人而身¶
不免於罪是智不足稱也(適立庶為孟氏/武仲為季氏廢)¶
(奔于齊/所譛出)好言兵討而挫鋭於邾是智不足¶
名也(曰我君小子侏儒使我敗於邾/武仲與邾戰而敗績國人頌之)夫文¶
仲其身雖殁而言不朽惡有未賢(之言故/立不朽)¶
(賢/以爲)孔子曰身殁言立所以為文仲也然¶
猶有不仁者三不智者三是則不及武仲¶
也回曰可得聞乎孔子曰下展禽(下恵知/展禽柳)¶
(不與立於朝也/其賢而使在下位)置六關(無此關文仲置/六關關名魯本)¶
<pb:KR3a0001_SBCK_005-3b>¶
(仁傅曰廢六關非也/之以税行者故為不)妾織蒲(席也言文仲/傳曰織蒲蒲)¶
(於貪利也/為國為家在)三不仁設虚器(之守龜非文/居蔡蔡天子)¶
(曰虚器也/仲所有故)縦逆祀(公於閔公之上文仲縱/夏父弗忌爲宋人躋僖)¶
(禁也/而不)祠海鳥(不知而令國人祠之是不知/海鳥止于魯東門之上文仲)¶
(也)三不智武仲在齊齊將有禍不受其田¶
以避其難(仲知莊公將有難辭而不受也/武仲奔齊齊莊公將與之田武)¶
是智之難也夫臧文仲之智而不容於魯¶
抑有由焉作而不順施而不恕也夫(不恕/不順)¶
(以然欲為施於季氏也/為廢適立庶武仲之所)夏書曰念兹在兹¶
<pb:KR3a0001_SBCK_005-4a>¶
順事恕施(其事恕其施也/今此在常當順)¶
顔回問於君子孔子曰愛近仁度近智(事/度)¶
(於智也/而行近)為已不重為人不輕君子也夫(重/不)¶
(人/為)回曰敢問其次子曰弗學而行弗思而¶
得小子勉之¶
仲孫何忌問於顔回曰仁者一言而必有¶
益於仁智可得聞乎回曰一言而有益於¶
智莫如預一言而有益於仁莫如恕夫知¶
其所不可由斯知所由矣¶
<pb:KR3a0001_SBCK_005-4b>¶
顔回問小人孔子曰毁人之善以為辯狡¶
訐懷詐以為智幸人之有過耻學而羞不¶
能小人也¶
顔回問子路曰力猛於德而得其死者鮮¶
矣盍慎諸焉孔子謂顔回曰人莫不知此¶
道之美而莫之御也(待也/御猶)莫之為也何居¶
為聞者盍日思也夫(聞而後言者/為聞盍日有)¶
顔回問於孔子曰小人之言有同乎君子¶
者不可不察也孔子曰君子以行言小人¶
<pb:KR3a0001_SBCK_005-5a>¶
以舌言故君子為義之上相疾也退而相¶
愛(勸令為仁義/相病急欲相)小人於為亂之上相愛也¶
退而相惡(人之情不能乆親也/樂並為亂是以相愛小)¶
顔回問朋友之際如何孔子曰君子之於¶
朋友也心必有非焉而弗能謂吾不知其¶
仁人也不忘乆德不思乆怨仁矣夫¶
叔孫武叔見未仕於顔回回曰賔之武叔¶
多稱人之過而已評論之顔回曰固子之¶
來辱也宜有得於回焉吾聞知諸孔子曰¶
<pb:KR3a0001_SBCK_005-5b>¶
言人之惡非所以美已言人之枉非所以¶
正已故君子攻其惡無攻人惡¶
顔回謂子貢曰吾聞諸夫子身不用禮而¶
望禮於人身不用德而望德於人亂也夫¶
子之言不可不思也¶
子路初見第十九¶
子路見孔子子曰汝何好樂對曰好長劍¶
孔子曰吾非此之問也徒謂以子之所能¶
而加之以學問豈可及乎子路曰學豈益¶
<pb:KR3a0001_SBCK_005-6a>¶
哉也孔子曰夫人君而無諫臣則失正士¶
而無敎友則失聽御狂馬不釋䇿(者不得/御狂馬)¶
(䇿也/釋箠)操弓不反檠(然後可持也/弓不反於檠)木受繩則¶
直人受諌則聖受學重問孰不順哉毁仁¶
惡仕必近於刑(人必主於刑也/謗毁仁者憎怨士)君子不¶
可不學子路曰南山有竹不柔自直斬而¶
用之達于犀革以此言之何學之有孔子¶
曰括而羽之鏃而礪之其入之不亦深乎¶
子路再拜曰敬而受敎¶
<pb:KR3a0001_SBCK_005-6b>¶
子路將行辭於孔子子曰贈汝以車乎贈¶
汝以言乎子路曰請以言孔子曰不强不¶
達(則不能自達/人不以强力)不勞無功不忠無親不信¶
無復(今而不信則無可復/信近於義言可復也)不恭失禮慎此¶
五者而矣子路曰由請終身奉之敢問親¶
交取親若何言寡可行若何長為善士而¶
無犯若何孔子曰汝所問苞在五者中矣¶
親交取親其忠也言寡可行其信乎長為¶
善士而無犯於禮也¶
<pb:KR3a0001_SBCK_005-7a>¶
孔子為魯司冦見季康子康子不悦(桓子/當為)¶
(子也/非康)孔子又見之宰予進曰昔予也常聞¶
諸夫子曰王公不我聘則弗動今夫子之¶
於司寇也日少(官少日淺/謂在司冦)而屈節數矣(屈/謂)¶
(於季孫/節數見)不可以已乎孔子曰然魯國以衆¶
相陵以兵相暴之日乆矣而有司不治則¶
將亂也其聘我者孰大於是哉(在官其為/言聘我使)¶
(於此者也/治豈復可大)魯人聞之曰聖人將治何不¶
先自逺刑罰自此之後國無爭者孔子謂¶
<pb:KR3a0001_SBCK_005-7b>¶
宰予曰違山十里蟪蛄之聲猶在於耳故¶
政事莫如應之(之聲去山十里猶在於耳/違去也蟪蛄蛁蟟也蛁蟟)¶
(慎聽之然後行之者也/以其鳴而不已言政事須)¶
孔子兄子有孔篾者與宓子賤偕仕孔子¶
徃過孔篾而問之曰自汝之仕何得何亡¶
對曰未有所得而所亡者三王事若龍(宜/龍)¶
(相因也/為讋前後)學焉得習(習學也/言不得)是學不得明¶
也俸禄少饘粥不及親戚是以骨肉益踈¶
也公事多急不得吊死問疾是朋友之道¶
<pb:KR3a0001_SBCK_005-8a>¶
闕也其所亡者三即謂此也孔子不悦徃¶
過子賤問如孔篾對曰自來仕者無所亡¶
其有所得者三始誦之今得而行之是學¶
益明也俸禄所供被及親戚是骨肉益親¶
也雖有公事而兼以弔死問疾是朋友篤¶
也孔子喟然謂子賤曰君子哉若人(猶言/若人)¶
(者也/是人)魯無君子者則子賤焉取此(君子者/如魯無)¶
(言魯有君子也/此人安得而學之)¶
孔子侍坐於哀公賜之桃與黍焉哀公曰¶
<pb:KR3a0001_SBCK_005-8b>¶
請食孔子先食黍而後食桃左右皆掩口¶
而笑公曰黍者所以雪(拭/雪)桃非為食之也¶
孔子對曰丘知之矣然夫黍者五穀之長¶
郊禮宗廟以為上盛菓屬有六而桃為下¶
祭祀不用不登郊廟丘聞之君子以賤雪¶
貴不聞以貴雪賤今以五穀之長雪菓之¶
下者是従上雪下臣以為妨於敎害於義¶
故不敢公曰善哉¶
子貢曰陳靈公宣婬於朝(共婬夏姬/靈公與卿)泄冶¶
<pb:KR3a0001_SBCK_005-9a>¶
正諌而殺之是與比干諌而死同可謂仁¶
乎子曰比干於紂親則諸父官則少師忠¶
報之心在於宗廟而已固必以死爭之兾¶
身死之後紂將悔寤其本志情在於仁者¶
也泄冶之於靈公位在大夫無骨肉之親¶
懷寵不去仕於亂朝以區區之一身欲正¶
一國之婬昏死而無益可謂捐矣詩云民¶
之多辟無自立辟(辟/僻邪)其泄治之謂乎¶
孔子相魯齊人患其將霸欲敗其政乃選¶
<pb:KR3a0001_SBCK_005-9b>¶
好女子八十人衣以文飾而舞容璣(舞曲/容璣)¶
及文馬四十駟(馬也/駟四)以遺魯君陳女樂列¶
文馬于魯城南髙門外季桓子㣲服徃觀¶
之再三將受焉告魯君為周道遊觀觀之¶
終日怠於政事子路言於孔子曰夫子可¶
以行矣孔子曰魯今且郊若致膰於大夫¶
(肉也/膰祭)是則未廢其常吾猶可以止也桓子¶
既受女樂君臣淫荒三日不聽國政郊又¶
不致膰俎孔子遂行宿於郭屯師以送曰¶
<pb:KR3a0001_SBCK_005-10a>¶
夫子非罪也孔子曰吾歌可乎歌曰彼婦¶
人之口可以出走彼婦人之請可以死敗¶
(使人死敗故可出走/言婦人口請謁足以)優哉㳺哉聊以卒嵗¶
(游以終嵗也/言士不遇優)¶
澹臺子羽有君子之容而行不勝其貌宰¶
我有文雅之辭而智不充其辯孔子曰里¶
語云相馬以輿相士以居弗可廢矣以容¶
取人則失之子羽以辭取人則失之宰予¶
孔子曰君子以其所不能畏人小人以其¶
<pb:KR3a0001_SBCK_005-10b>¶
所不能不信人故君子長人之才小人抑¶
人而取勝焉¶
孔篾問行已之道子曰知而弗為莫如勿¶
知親而弗信莫如勿親樂之方至樂而勿¶
驕患之將至思而勿憂孔篾曰行已乎子¶
曰攻其所不能補其所不備毋以其所不¶
能疑人毋以其所能驕人終日言無遺已¶
之憂終日行不遺已患唯智者有之¶
在厄第二十¶
<pb:KR3a0001_SBCK_005-11a>¶
楚昭王聘孔子孔子徃拜禮焉路出于陳¶
蔡陳蔡大夫相與謀曰孔子聖賢其所刺¶
譏皆中諸侯之病若用於楚則陳蔡危矣¶
遂使徒兵距孔子孔子不得行絶糧七日¶
外無所通藜羮不充従者皆病孔子愈慷¶
慨講絃歌不衰乃召子路而問焉曰詩云¶
匪兕匪虎率彼曠野(虎而修曠野也/率修也言非兕)吾道¶
非乎奚為至於此子路慍作色而對曰君¶
子無所困意者夫子未仁與人之弗吾信¶
<pb:KR3a0001_SBCK_005-11b>¶
也(以未仁故也/言人不信豈)意者夫子未智與人之弗¶
吾行也(窮者豈以吾未智也/言人不使通行而困)且由也昔者¶
聞諸夫子為善者天報之以福為不善者¶
天報之以禍今夫子積德懷義行之乆矣¶
奚居之窮也子曰由未之識也吾語汝汝¶
以仁者為必信也則伯夷叔齊不餓死首¶
陽汝以智者為必用也則王子比干不見¶
剖心汝以忠者為必報也則關龍逄不見¶
刑汝以諌者為必聽也則伍子胥不見殺¶
<pb:KR3a0001_SBCK_005-12a>¶
夫遇不遇者時也賢不肖者才也君子博¶
學深謀而不遇時者衆矣何獨丘哉且芝¶
蘭生於深林不以無人而不芳君子修道¶
立德不謂窮困而改節爲之者人也生死¶
者命也是以晉重耳之有霸心生於曹衞¶
(子時出奔困於曹衞/重耳晉文公也爲公)越王勾踐之有霸心¶
生於㑹稽(生困於㑹稽之時也/言越王之有霸心乃)故居下而¶
無憂者則思不逺處身而常逸者則志不¶
廣庸知其終始乎(始或者晉文公越王之/庸用也汝何用知其終)¶
<pb:KR3a0001_SBCK_005-12b>¶
(也/時)子路出召子貢告如子路子貢曰夫子¶
之道至大故天下莫能容夫子夫子盍少¶
貶焉子曰賜良農能稼不必能穡(稼歛之/種之為)¶
(未必能歛穫之也哉/爲穯良農能蓋種之)良工能巧不能為順¶
(能每順人意也/言良工能巧不)君子能修其道綱而紀之¶
不必其能容今不修其道而求其容賜爾¶
志不廣矣思不逺矣子貢出顔回入問亦¶
如之顔回曰夫子之道至大天下莫能容¶
雖然夫子推而行之世不我用有國者之¶
<pb:KR3a0001_SBCK_005-13a>¶
醜也夫子何病焉不容然後見君子孔子¶
欣然歎曰有是哉顔氏之子吾亦使爾多¶
財吾為爾宰(主財意志同也/宰主財者為汝)¶
子路問於孔子曰君子亦有憂乎子曰無¶
也君子之修行也其未得之則樂其意既¶
得之又樂其治是以有終身之樂無一日¶
之憂小人則不然其未得也患弗得之既¶
得之又恐失之是以有終身之憂無一日¶
之樂也¶
<pb:KR3a0001_SBCK_005-13b>¶
曾子弊衣而耕於魯魯君聞之而致邑焉¶
曾子固辭不受或曰非子之求君自致之¶
奚固辭也曾子曰吾聞受人施者常畏人¶
與人者常驕人縦君有賜不我驕也吾豈¶
能勿畏乎孔子聞之曰參之言足以全其¶
節也¶
孔子厄於陳蔡従者七日不食子貢以所¶
齎貨竊犯圍而出告糴於野人得米一石¶
焉顔回仲由炊之於壤屋之下有埃墨墮¶
<pb:KR3a0001_SBCK_005-14a>¶
飯中顔回取而食之子貢自井望見之不¶
悦以為竊食也入問孔子曰仁人亷士窮¶
改節乎孔子曰改節即何稱於仁亷哉子¶
貢曰若回也其不改節乎子曰然子貢以¶
所飯告孔子子曰吾信回之為仁乆矣雖¶
汝有云弗以疑也其或者必有故乎汝止¶
吾將問之召顔囬曰疇昔予夢見先人豈¶
或啓祐我哉子炊而進飯吾將進焉對曰¶
向有埃墨墮飯中欲置之則不㓗欲棄之¶
<pb:KR3a0001_SBCK_005-14b>¶
則可惜回即食之不可祭也孔子曰然乎¶
吾亦食之顔回出孔子顧謂二三子曰吾¶
之信回也非待今日也二三子由此乃服¶
之¶
入官第二十一¶
子張問入官於孔子(治民之職也/入官謂當官)孔子曰¶
安身取譽爲難子張曰爲之如何孔子曰¶
已有善勿専(勿専以爲已有者也/雖有善當與下共之)敎不能¶
勿怠(懈/怠)已過勿發(所傷害勿發揚/言人已過誤無)失言勿¶
<pb:KR3a0001_SBCK_005-15a>¶
掎(勿掎角之/有人失言)不善勿遂(不可遂行/已有不善)行事勿¶
留(勿令留滯/宜行之事)君子入官自此六者則身安¶
譽至而政従矣(無違教也/衆従其政)且夫忿數者官¶
獄所由生也距諌者慮之所以塞也慢易¶
者禮之所以失也怠惰者時之所以後也¶
奢侈者財之所以不足也専獨者事之所¶
以不成也君子入官除此六者則身安譽¶
至而政従矣故君子南面臨官大域之中¶
而公治之(辜較也/大域猶)精智而畧行之(之畧行/以精知)¶
<pb:KR3a0001_SBCK_005-15b>¶
(而行之/舉其要)合是忠信考是大倫存是美惡進¶
是利而除是害無求其報焉而民之情可¶
得也夫臨之無抗民之惡(揚之志也/治民無抗)勝之¶
無犯民之言(言不犯民/以慎勝民)量之無佼民之辭¶
(施政辭不周民也/佼猶周也度量而)養之無擾於其時愛之¶
無寛於刑法(威尅其愛故事無不成也/言雖愛民不可寛於刑法)若¶
此則身安譽至而民得也君子以臨官所¶
見則邇故明不可蔽也(察於微也/所見邇謂)所求於¶
邇故不勞而得也(不勞而得也/所求者近故)所以治者¶
<pb:KR3a0001_SBCK_005-16a>¶
約故不用衆而譽立凡法象在内故法不¶
逺而源泉不竭(逺而源泉不竭盡/法象近在於内故不)是以¶
天下積而本不寡(成如源泉之本非徒不/言天下之事皆積聚而)¶
(不寡/竭乃)短長得其量人志治而不亂政德貫¶
乎心藏乎志形乎色發乎聲若此而身安¶
譽至民咸自治矣是故臨官不治則亂亂¶
生則爭之者至爭之至又於亂(爭之甚者/小亂則爭)¶
(至矣也/又大亂)明君必寛裕以容其民慈愛優柔¶
之而民自得矣行者政之始也(言民従行/行爲政始)¶
<pb:KR3a0001_SBCK_005-16b>¶
(言也/不從)説者情之導也(導達其情/言説者但)善政行易¶
而民不怨(而民無怨者也/言善政行簡易)言調説和則民¶
不變(説和於民則不變/調適也言適於事)法在身則民象(法/言)¶
(則民法之/度常在身)明在已則民顯之若乃供已而¶
不節則財利之生者微矣(財財不可供生/言自供不節於)¶
(㣲矣/財之道)貪以不得則善政必簡矣(於不得/言徒貪)¶
(畧而不脩也/財善政則簡)苟以亂之則善言必不聽也¶
詳以納之則規諌日至(言也/納善)言之善者在¶
所日聞(行於今日也/日聞善言可)行之善者在所能為¶
<pb:KR3a0001_SBCK_005-17a>¶
故君上者民之儀也有司執政者民之表¶
也邇臣便僻者羣僕之倫也(辟執事在君/僻宜為辟便)¶
(也為衆之紀/之左右者倫紀)故儀不正則民失表不端¶
則百姓亂邇臣便辟則群臣汙矣是以人¶
主不可不敬乎三倫君子修身反道察里¶
言而服之(行/服)則身安譽至終始在焉故夫¶
女子必自擇絲麻良工必自擇貌材賢君¶
必自擇左右勞於取人佚於治事君子欲¶
譽則必謹其左右為上者譬如縁木焉務¶
<pb:KR3a0001_SBCK_005-17b>¶
髙而畏下兹甚六馬之乖離必於四達之¶
交衢萬民之叛道必於君上之失政上者¶
尊嚴而危民者卑賤而神(感於民故謂如/君有愛思之心)¶
(神)愛之則存惡之則亡長民者必明此之¶
要故南面臨官貴而不驕富而能供(為共/供宜)¶
(字也/古恭)有夲而能圖末修事而能建業(修治/既能)¶
(建乎功業也/舊事又人君能)乆居而不滯情近而暢乎¶
逺察一物而貫乎多治一物而萬物不能¶
亂者以身本者也君子莅民不可以不知¶
<pb:KR3a0001_SBCK_005-18a>¶
民之性而達諸民之情既知其性又習其¶
情然後民乃従命矣故世舉則民親之政¶
均則民無怨故君子蒞民不臨以髙(揚也/不亢)¶
不導以逺不責民之所不為不强民之所¶
不能以明王之功不因其情則民嚴而不¶
迎(上而不奉迎其敎/迎奉也民嚴畏其)篤之以累年之業不¶
因其力則民引而不從(其力之所堪則民/引弘也敎之以非)¶
(其敎也矣/引弘而不従)若責民所不為强民所不能¶
則民疾疾則僻矣(邪僻之心生/民疾其上即)古者聖主¶
<pb:KR3a0001_SBCK_005-18b>¶
冕而前旒所以蔽明也紘紞充耳所以掩¶
聰也水至清則無魚人至察則無徒枉而¶
直之使自得之優而柔之使自求之(也柔/優寛)¶
(求其宜也/和也使自)揆而度之使自索之(以關示之/揆度其法)¶
(得之也/使自索)民有小罪必求其善以赦其過民¶
有大罪必原其故以仁輔化如有死罪其¶
使之生則善也是以上下親而不離道化¶
流而不蘊(積也/藴滯)故德者政之始也政不和¶
則民不從其敎矣不從教則民不習不習¶
<pb:KR3a0001_SBCK_005-19a>¶
則不可得而使也君子欲言之見信也莫¶
善乎先虚其内(而行無情故也/虚其内謂直道)欲政之速¶
行也莫善乎以身先之欲民之速服也莫¶
善乎以道御之故雖服必强(以威强之非/言民雖服必)¶
(也哉/心服)自非忠信則無可以取親於百姓者¶
矣内外不相應則無巳取信於庶民者矣¶
此治民之至道矣入官之大統矣子張既¶
聞孔子斯言遂退而記之¶
困誓第二十二¶
<pb:KR3a0001_SBCK_005-19b>¶
子貢問於孔子曰賜倦於學困於道矣願¶
息於事君可乎孔子曰詩云溫恭朝夕執¶
事有恪(也/敬)事君之難也焉可息哉曰然則¶
賜願息而事親孔子曰詩云孝子不匱永¶
錫爾類(者能以類相傳長錫爾以善道也/匱竭也類善也孝子之道不匱竭)¶
事親之難也焉可以息哉曰然賜請願息¶
於妻子孔子曰詩云刑于寡妻至于兄弟¶
以御于家邦(以正法接其寡妻至于同姓/刑法也寡適也御正也文王)¶
(下之國家者矣/兄弟以正治天)妻子之難也焉可以息哉¶
<pb:KR3a0001_SBCK_005-20a>¶
曰然賜願息於朋友孔子曰詩云朋友攸¶
攝攝以威儀朋友之難也焉可以息哉曰¶
然則賜願息於耕矣孔子曰詩云晝爾于¶
茅宵爾索綯亟其乘屋其始播百穀(綯絞/宵夜)¶
(善治之也其復當脩農播百穀言無懈怠/也當以時治屋也亟疾也當亟乗爾屋以)¶
耕之難也焉可以息哉曰然則賜將無所¶
息者也孔子曰有焉自望其廣則睪如也¶
(墉而髙冢是也/廣反為壙睪髙貌)視其髙則填如也(實貌/填塞)¶
(而塞實也/也冢雖髙)察其従則隔如也(得復相從也/言其隔而不)¶
<pb:KR3a0001_SBCK_005-20b>¶
此其所以息也矣子貢曰大哉乎死也君¶
子息焉小人休焉大哉乎死也¶
孔子自衞將入晉至河聞趙簡子殺竇犫¶
鳴犢及舜華乃臨河而歎曰美哉水洋洋¶
乎丘之不濟此命也夫子貢趍而進曰敢¶
問何謂也孔子曰竇犫鳴犢舜華晉之賢¶
大夫也趙簡子未得志之時須此二人而¶
後従政及其已得志也而殺之丘聞之刳¶
胎殺夭則麒麟不至其郊竭澤而漁則蛟¶
<pb:KR3a0001_SBCK_005-21a>¶
龍不處其淵覆巢破卵則鳯凰不翔其邑¶
何則君子違傷其類者也(或爲諱也/違去也違)鳥獸¶
之於不義尚知避之况於人乎遂還息於¶
鄒作槃琴以哀之(曲名也/槃操琴)¶
子路問於孔子曰有人於此夙興夜寐耕¶
芸樹藝手足胼胝以養其親然而名不稱¶
孝何也孔子曰意者身不敬與辭不順與¶
色不悦與古之人有言曰人與已與不汝¶
欺(相通不相欺也/言人與已事實)今盡力養親而無三者¶
<pb:KR3a0001_SBCK_005-21b>¶
之闕何謂無孝之名乎孔子曰由汝志之¶
吾語汝雖有國士之力而不能自舉其身¶
非力之少勢不可矣夫内行不修身之罪¶
也行修而名不彰友之罪也行修而名自¶
立故君子入則篤行出則交賢何謂無孝¶
名乎¶
孔子遭厄於陳蔡之間絶糧七日弟子餒¶
病孔子絃歌子路入見曰夫子之歌禮乎¶
孔子弗應曲終而曰由来吾語汝君子好¶
<pb:KR3a0001_SBCK_005-22a>¶
樂為無驕也小人好樂為無懾也(懼/懾)其誰¶
之子不我知而従我者乎(以誰氏子謂子/其誰之子猶言)¶
(而不知我也/路曰雖從我)子路悦援戚而舞三終而出¶
明日免於厄子貢執轡曰二三子従夫子¶
而遭此難也其弗忘矣孔子曰善惡何也¶
(何猶言是何也/善子貢言也惡)夫陳蔡之間丘之幸也二¶
三子従丘者皆幸也吾聞之君不困不成¶
王烈士不困行不彰庸知其非激憤厲志¶
之始於是乎在¶
<pb:KR3a0001_SBCK_005-22b>¶
孔子之宋匡人簡子以甲士圍之子路怒¶
奮㦸將與戰孔子止之曰惡有修仁義而¶
不免世俗之惡者乎夫詩書之不講禮樂¶
之不習是丘之過也若以述先王好古法¶
而爲咎者則非丘之罪也命之夫歌予和¶
汝子路彈琴而歌孔子和之曲三終匡人¶
解甲而罷孔子曰不觀髙崖何以知顚墜¶
之患不臨深泉何以知没溺之患不觀巨¶
海何以知風波之患失之者其在此乎(在/不)¶
<pb:KR3a0001_SBCK_005-23a>¶
(之或也/此三者)士慎此三者則無累於身矣¶
子貢問於孔子曰賜既為人下矣而未知¶
為人下之道敢問之子曰為人下者其猶¶
土乎汨之之深則出泉(渥/汨)樹其壤則百穀¶
滋焉草木植焉禽獸育焉生則出焉死則¶
入焉多其功而不意(無所意也/功雖多而)弘其志而¶
無不容(如地無所不容也/為人下者當弘志)為人下者以此¶
也¶
孔子適鄭與弟子相失獨立東郭門外或¶
<pb:KR3a0001_SBCK_005-23b>¶
人謂子貢曰東門外有一人焉其長九尺¶
有六寸河目隆顙(而長顙頰也/河目上下匡平)其頭似¶
堯其頸似臯繇其肩似子産然自腰巳下¶
不及禹者三寸纍然如喪家之狗(主人哀/喪家狗)¶
(世道不得行故纍然是不得意之貌也/荒不見飲食故纍然不得意孔子生於亂)¶
子貢以告孔子欣然而歎曰形狀末也如¶
喪家之狗然乎哉然乎哉¶
孔子適衞路出于蒲㑹公叔氏以蒲叛衞¶
而止之孔子弟子有公良儒者為人賢長¶
<pb:KR3a0001_SBCK_005-24a>¶
有勇力以私車五乘従夫子行喟然曰昔¶
吾従夫子遇難于匡又伐樹於宋(弟子行/孔子與)¶
(害之故先伐其樹焉/禮於大樹之下桓魋欲)今遇困於此命也¶
夫與其見夫子仍遇於難寧我鬭死挺劒¶
而合衆將與之戰蒲人懼曰苟無適衞吾¶
則出子以盟孔子而出之東門孔子遂適¶
衞子貢曰盟可負乎孔子曰要我以盟非¶
義也衞侯聞孔子之来喜而於郊迎之問¶
伐蒲對曰可哉公曰吾大夫以為蒲者衞¶
<pb:KR3a0001_SBCK_005-24b>¶
之所以恃晉楚也伐之無乃不可乎孔子¶
曰其男子有死之志(故男子欲死之不樂/公叔氏欲蒲適他國)¶
(也/適)吾之所伐者不過四五人矣(同伴者也/本與叔孫)¶
公曰善卒不果伐他日靈公又與夫子語¶
見飛鴈過而仰視之色不悦孔子乃逝(行/逝)¶
衞籧伯玉賢而靈公不用彌子瑕不肖反¶
任之史魚驟諫而不従史魚病將卒命其¶
子曰吾在衞朝不能進籧伯玉退彌子瑕¶
是吾為臣不能正君也生而不能正君則¶
<pb:KR3a0001_SBCK_005-25a>¶
死無以成禮我死汝置屍牖下於我畢矣¶
(内大歛於阼殯於客位也/禮飯含於牖下小歛於户)其子従之靈公¶
弔焉怪而問焉其子以其父言告公公愕¶
然失容曰是寡人之過也於是命之殯於¶
客位進籧伯玉而用之退彌子瑕而逺之¶
孔子聞之曰古之列諫之者死則已矣未¶
有若史魚死而屍諌忠感其君者也不可¶
謂直乎¶
五帝德第二十三¶
<pb:KR3a0001_SBCK_005-25b>¶
宰我問於孔子曰昔者吾聞諸榮伊曰黄¶
帝三百年請問黄帝者人也抑非人也何¶
以能至三百年乎孔子曰禹湯文武周公¶
不可勝以觀也而上世黄帝之問將謂先¶
生難言之故乎(問上世黄帝將為先生長/言禹湯以下不可勝觀乃)¶
(之故問/老難言)宰我曰上世之傳隱微之説卒采¶
之辯(終也其事之説也/采事也辯説也卒)闇忽之意(逺不明/闇忽友)¶
非君子之道者則予之問也固矣(得其問/固陋不)¶
孔子曰可也吾畧聞其説黄帝者少昊之¶
<pb:KR3a0001_SBCK_005-26a>¶
子曰軒轅生而神靈弱而能言㓜齊叡莊¶
敦敏誠信長聰明治五氣(之氣/五行)設五量(量/五)¶
(丈里步十百/權衡升斛尺)撫萬民度四方(而無安定/商度四方)服¶
牛乗馬擾馴猛獸以與炎帝戰于阪泉之¶
野(氏之後也/炎帝神農)三戰而後剋之始垂衣裳作¶
為黼黻(與青謂之黻若兩已相戾/白與黒謂之黼若斧文黒)治民以¶
順天地之紀知幽明之故達生死存亡之¶
説播時百穀(是/時)嘗味草木仁厚及於鳥獸¶
昆蟲考日月星辰勞耳目勤心力用水火¶
<pb:KR3a0001_SBCK_005-26b>¶
財物以生民民頼其利百年而死民畏其¶
神百年而亡民用其敎百年而移故曰黄¶
帝三百年¶
宰我曰請問帝顓頊孔子曰五帝用説三¶
王有度(三王邇則有成法度/五帝乆逺故用説也)汝欲一日徧¶
聞逺古之説躁哉予也宰我曰昔予也聞¶
諸夫子曰小子母或宿故敢問(問勿令更/有所問當)¶
(也/宿)¶
孔子曰顓頊黄帝之孫昌意之子曰髙陽¶
<pb:KR3a0001_SBCK_005-27a>¶
淵而有謀䟽通以知逺養財以任地履時¶
以象天依鬼神而制義治氣性以敎衆潔¶
誠以祭祀巡四海以寧民北至幽陵南暨¶
交趾西抵流沙東極蟠木動靜之神小大¶
之物日月所照莫不底屬(而來服屬之也/底平四逺皆平)¶
宰我曰請問帝嚳孔子曰玄枵之孫喬極¶
之子曰髙辛生而神異自言其名博施厚¶
利不於其身聰以知逺明以察㣲仁以威¶
恵而信以順天地之義知民所急修身而¶
<pb:KR3a0001_SBCK_005-27b>¶
天下服取地之財而節用焉撫敎萬民而¶
誨利之歴日月之生朔而迎送之明鬼神¶
而敬事之其色也和其德也重其動也時¶
其服也哀春夏秋冬育䕶天下日月所照¶
風雨所至莫不從化¶
宰我曰請問帝堯孔子曰髙辛氏之子曰¶
陶唐其仁如天其智如神就之如日望之¶
如雲富而不驕貴而能降伯夷典禮夔龍¶
典樂(則堯時龍亦典樂者也/舜時䕫典樂龍作納言然)舜時而仕¶
<pb:KR3a0001_SBCK_005-28a>¶
趨視四時務元民始之(以為始也/務先民事)流四凶¶
而天下服其言不忒其德不回四海之内¶
舟輿所及莫不夷説(通以為悦字/夷平心説古)¶
宰我曰請問帝舜孔子曰喬牛之孫瞽䏂¶
之子也曰有虞舜孝友聞於四方陶漁事¶
親(魚以養父母/為陶器躬捕)寛裕而溫良敦敏而知時¶
畏天而愛民恤逺而親近承受大命依于¶
二女(動靜謀之於二女/堯妻舜以二女舜)叡明智通為天下¶
帝命二十二臣率堯舊職躬已而已天平¶
<pb:KR3a0001_SBCK_005-28b>¶
地成巡狩四海五載一始三十年在位嗣¶
帝五十載陟方岳死于蒼梧之野而葬焉¶
宰我曰請問禹孔子曰髙陽之孫鮌之子¶
也曰夏后敏給克齊其德不爽(忒/爽)其仁可¶
親其言可信聲為律身為度(法度也/以身為)亹亹¶
穆穆為紀為綱其功為百神之主(天下既/禹治水)¶
(神得其所/平然後百)其恵為民父母左凖繩右規矩¶
(帝用也/左右言)履四時(四時之宜/所行不違)據四海任臯繇¶
伯益以賛其治興六師以征不序四極之¶
<pb:KR3a0001_SBCK_005-29a>¶
民莫敢不服孔子曰予大者如天小者如¶
言民悦至矣予也非其人也(五帝之德也/言不足以明)¶
宰我曰予也不足以戒敬承矣他日宰我¶
以語子貢子貢以復孔子子曰吾欲以顔¶
狀取人也則於滅明改矣吾欲以言辭取¶
人也則於宰我改之矣吾欲以容貌取人¶
也則於子張改之矣宰我聞之懼弗敢見¶
焉¶
孔子家語卷第五(終)¶
<pb:KR3a0001_SBCK_005-29b>¶
