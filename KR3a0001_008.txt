# -*- mode: mandoku-view; -*-
#+TITLE: 孔子家語
#+DATE: 2015-09-11 03:46:53.322845
#+PROPERTY: ID KR3a0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB03n0080-008孔子家語-卷第八.
<pb:KR3a0001_SBCK_008-1a>¶
孔子家語卷第八¶
冠頌第三十三¶
邾隠公旣即位將冠使大夫因孟懿子問¶
禮於孔子子曰其禮如世子之冠冠於阼¶
者以著代也(阼主人之階/以明其代父)醮於客位加其¶
有成(醮子肖反/冠於階若不醴則醮用酒於客位敬/而成之户西為客位)¶
三加彌尊導喻其志(喻其志使加彌尊宜/敬成始緇布次皮弁)¶
(次爵/弁)冠而字之敬其名也雖天子之元子¶
猶士也其禮無變天下無生而貴者故也¶
<pb:KR3a0001_SBCK_008-1b>¶
行冠事必於祖廟以祼享之禮以將之(祼/灌)¶
(鬯也灌鬯以享神享/獻將行也鬯刄亮反)以金石之樂節之(金/石)¶
(者鍾/磬也)所以自卑而尊先祖示不敢擅懿子¶
曰天子未冠即位長亦冠也孔子曰古者¶
王世子雖㓜其即位則尊爲人君人君治¶
成人之事者何冠之有懿子曰然則諸侯¶
之冠異天子與(怪天子無冠禮如/諸侯之冠故問之)孔子曰¶
君薨而世子主䘮是亦冠也巳人君無所¶
殊也(諸侯亦人君/與天子無異)懿子曰今邾君之冠非¶
<pb:KR3a0001_SBCK_008-2a>¶
禮也(懿子亦諸侯無冠/則邾君之冠非也)孔子曰諸侯之有¶
冠禮也夏之末造也(夏之末世乃/造諸侯冠禮)有自來¶
矣今無譏焉(言有所從來/故今無所譏)天子冠者武王¶
崩成王年十有三而嗣立周公居冢宰攝¶
政以治天下明年夏六月旣𦵏(周書亦曰/歲十有三)¶
(武王崩元年六月𦵏與此若合符而説者/橫為年紀蹙促成年少又命周公武王崩)¶
(後五月乃攝政良/可為冠與痛哉)冠成王而朝于祖以見¶
諸侯亦有君也周公命祝雍作頌曰祝王¶
達而未㓜祝雍辭曰使王近於民(常得民/之心也)¶
<pb:KR3a0001_SBCK_008-2b>¶
逺於年(壽/長)嗇於時(嗇愛也於時/不奪民時也)恵於財親¶
賢而任能其頌曰令月吉日王始加元服¶
去王㓜志服衮職(衮職盛服/有禮文也)欽若昊命(欽/敬)¶
(若/順)六合是式(天地四方謂之六/合言為之法式)率爾祖考¶
永永無極此周公之制也懿子曰諸侯之¶
冠其所以為賓主何也孔子曰公冠則以¶
卿為賓無介公自為主迎賓揖升自阼立¶
于席北其醴也則如士饗之以三獻之禮¶
旣醴降自阼階諸侯非公而自為主者其¶
<pb:KR3a0001_SBCK_008-3a>¶
所以異皆降自西階(西階/賓也)玄端與皮弁(玄/端)¶
(緇布冠之服皮/弁自服其服也)異朝服素畢(服朝而畢/示不忘古)公¶
冠四(公四/加冠)加玄冕祭(加玄冕/着祭服)其酬幣于賓¶
則束帛乘馬(已冠而饗既饗與賓幣/謂之人幣乘馬駟馬也)王太¶
子庻子之冠擬焉(王之太子庻子皆/擬諸侯冠禮也)皆天¶
子自為三其禮與士無變饗食賔也皆同¶
懿子曰始冠必加緇布之冠何也孔子曰¶
示不忘古太古冠布齋則緇之其緌也吾¶
未之聞(言今有緌未聞之於古/古無緌也緌冠之飾也)今則冠而¶
<pb:KR3a0001_SBCK_008-3b>¶
幣之可也(今不復冠幣布/幣之不復者也)懿子曰三王之¶
冠其異何也孔子曰周弁殷哻夏收一也¶
(皆祭/服也)三王共皮弁素緌委貌周道也章甫¶
殷道也毋追夏后氏之道也(常所服/之冠也)¶
廟制第三十四¶
衛將軍文子將立三軍之廟於其家(文子/名彌)¶
(牢)使子羔訪於孔子子曰公廟設於私家¶
非古禮之所及吾弗知子羔曰敢問尊卑¶
上下立廟之制可得而聞乎孔子曰天下¶
<pb:KR3a0001_SBCK_008-4a>¶
<pb:KR3a0001_SBCK_008-5a>¶
廟合而享嘗乃止(祖合於/父廟中)庻人無廟四時¶
祭於寢此自有虞以至于周之所不變也¶
(自有虞以至於周周禮不異而説者以周/有廟以有文武故祧當遷者而以為文廟)¶
(或有甚矣禮典皆有七廟之文唯䘮服小/記云王者禘其祖之所自以其祖所岀以)¶
(其祖配之而立四廟謂始王者未有始祖/故立四廟今有虞亦始王者而旣立七廟)¶
(矣則喪服小記/之言亦妄矣)凡四代帝王之所謂郊者¶
皆以配天其所謂禘者皆五年大祭之所¶
及也(殷周禘嚳五/年大祭而及)應爲太祖者則其廟不¶
毁不及太祖雖在禘郊其廟則毁矣(諸禘/享考)¶
<pb:KR3a0001_SBCK_008-5b>¶
(無廟郊亦無廟后稷之所以有廟自以太/祖故曰不為太祖雖在禘郊其廟則毁據)¶
(后稷而言殷人不郊𡨕以𡨕有大功契旣/為太祖之廟若復郊則𡨕永不與於祀典)¶
(是以郊/𡨕者也)古者祖有功而宗有德謂之祖宗¶
者其廟皆不毁(祖宗者不毁之名其廟有/功者謂之祖至於周文王)¶
(是也有徳者謂之周武王是二廟自有祖/宗乃謂之二祧又以為配食明堂之名亦)¶
(可謂逹聖指/失寔事也)¶
子羔問曰祭典云昔有虞氏祖顓頊而宗¶
堯夏后氏亦祖顓頊而宗禹殷人祖契而¶
宗湯周人祖文王而宗武王此四祖四宗¶
<pb:KR3a0001_SBCK_008-6a>¶
或乃異代或其考祖之有功徳其廟可也¶
若有虞宗堯夏祖顓頊皆異代之有功徳¶
者也亦可以存其廟乎孔子曰善如汝所¶
聞也如殷周之祖宗其廟可以不毁其他¶
祖宗者功徳不殊雖在殊代亦可以無疑¶
矣詩云蔽芾甘棠勿翦勿伐邵伯所憇(蔽/芾)¶
(小貎甘棠杜/也憇席也)周人之於邵公也愛其人猶¶
敬其所舍之𣗳况祖宗其功徳而可以不¶
尊奉其廟焉¶
<pb:KR3a0001_SBCK_008-6b>¶
辯樂解第三十五¶
孔子學琴於師襄子襄子曰吾雖以擊磬¶
為官然能於琴今子於琴已習可以益矣¶
孔子曰丘未得其數也有間曰已習其數¶
可以益矣孔子曰丘未得其志也有間曰¶
已習其志可以益矣孔子曰丘未得其為¶
人也有間曰孔子有所謬然思焉(謬然深/思貎)¶
有所睪然髙望而逺眺(眺他弔反/眺見也/睪羊益/反)¶
曰丘迨得其為人矣近黮而黑(黮黑貎/黮勑感反)¶
<pb:KR3a0001_SBCK_008-7a>¶
頎然長(頎長貎/頎渠希反)曠如望羊(曠用志廣逺/望羊逺視也)¶
奄有四方(奄同也文王之時三分天下有/其二後周有四方文王之功也)¶
非文王其孰能為此師襄子避席葉拱而¶
對曰(葉拱兩手/薄其心也)君子聖人也其傳曰文王¶
操¶
子路鼓琴孔子聞之謂冉有曰甚矣由之¶
不才也夫先王之制音也奏中聲以為節¶
流入於南不歸於北夫南者生育之鄉北¶
者殺伐之城故君子之音温柔居中以飬¶
<pb:KR3a0001_SBCK_008-7b>¶
生育之氣憂愁之感不加于心也暴厲之¶
動不在于體也夫然者乃所謂治安之風¶
也小人之音則不然亢麗微末以象殺伐¶
之氣中和之感不載於心温和之動不存¶
于體夫然者乃所以為亂之風昔者舜彈¶
五絃之琴造南風之詩其詩曰南風之薫¶
兮可以解吾民之愠兮南風之時兮可以¶
阜吾民之財兮(得其時/阜盛也)唯脩此化故其興¶
也勃焉徳如泉流至于今王公大人述而¶
<pb:KR3a0001_SBCK_008-8a>¶
弗忘殷紂好為北鄙之聲其廢也忽焉至¶
于今王公大人舉以為誡夫舜起布衣積¶
徳含和而終以帝紂為天子荒淫暴亂而¶
終以亡非各所修之致乎由今也匹夫之¶
徒曾無意于先王之制而習亡國之聲豈¶
能保其六七尺之體哉冉有以告子路子¶
路懼而自悔靜思不食以至骨立夫子曰¶
過而能改其進矣乎¶
周賔牟賈侍坐於孔子孔子與之言及樂¶
<pb:KR3a0001_SBCK_008-8b>¶
曰夫武之備誡之以久何也(武謂周武備/誡擊鼓警衆)¶
(病憂也憂恐不得/也)對曰病疾不得其衆(其士衆之心敬者)¶
(淫液歆/也)詠歎之淫液之何也(淫滋味)對曰恐不¶
逮事(言汲汲欲及此/安民和衆事)發揚蹈厲之巳蚤何¶
也(厲病備戒雖久/至其發作又疾)對曰及時事(欲令事/及其時)武¶
坐致右而軒左何也(右膝至地左/膝不至地也)對曰非¶
武坐(言無/武坐)聲淫及商何也(言聲歆/淫貪商)對曰非¶
武音也(武王之事不得巳為天/下除殘賊非苟貪商)孔子曰若¶
非武音則何音也對曰有司失其傳也孔¶
<pb:KR3a0001_SBCK_008-9a>¶
子曰唯丘聞諸萇弘若非吾子之言是也¶
若非有司失其傳則武王之志荒矣賔牟¶
賈起免席而請曰夫武之備誡之以久則¶
旣聞命矣敢問遲矣而又久立於綴何也¶
子曰居吾語爾夫樂者象成者也(象成功/而為樂)¶
(語魚/據反)總干而山立武王之事也(總持干若/山立不動)¶
發揚蹈厲太公之志也(志在/鷹&KR0045;)武亂皆坐周¶
邵之治也(武亂武治皆坐而/以象安民之事也)且夫武始成¶
而北出再成而㓕商三成而南反(誅紂已/而南也)¶
<pb:KR3a0001_SBCK_008-9b>¶
四成而南國是疆(言有南國/以為疆界)五成而分陜¶
周公左邵公右(分東西/而治也)六成而復綴以崇¶
其天子焉(以象尊天子也六/成謂舞之節解也)衆夾振焉而¶
四伐所以盛威於中國(夾武王四面會振/威武四伐者伐四)¶
(方與紂/同惡也)分陜而進所以事蚤濟(所以分陜/而蚤進者)¶
(欲事/蚤成)久立於綴所以待諸侯之至也今汝¶
獨未聞牧野之語乎武王克殷而反商之¶
政未及下車則封黃帝之後於薊封帝堯¶
之後於祝封帝舜之後於陳下車又封夏¶
<pb:KR3a0001_SBCK_008-10a>¶
<pb:KR3a0001_SBCK_008-11a>¶
之士使為諸侯命之曰鞬橐(言所以藏弓/矢而不用者)¶
(將即亮反率徒對反鞬居言反/將率之士力也故使以為諸侯為之鞬/橐也)然¶
後天下知武王之不復用兵也散軍而修¶
郊射(郊有學官/可以習禮)左射以貍首右射以騶虞¶
而貫革之射息也(左東學右西學貍/首騶虞所為節也)禆冕¶
搢笏而虎賁之士脱劍(衮冕之屬通謂之/禆冕脱劒解劍也)¶
(賁符/分反)郊祀后稷而民知尊父焉配明堂而¶
民知孝焉朝覲然後諸侯知所以臣耕籍¶
然後民知所以敬親(親耕藉田所以/奉祠祀之粢盛)六者¶
<pb:KR3a0001_SBCK_008-11b>¶
天下之大教也食三老五更於太學天子¶
&KR0221;而割牲執醬而饋執爵而酳(食已飲酒/謂之酳也)¶
(酳音/㣧)冕而總干(親在/舞位)所以教諸侯之弟也¶
如此則周道四達禮樂交通夫武之遲久¶
不亦宜乎¶
問玉第三十六¶
子貢問於孔子曰敢問君子貴玉而賤珉¶
何也為玉之寡而珉多歟(珉石似玉/珉眉巾反)孔子¶
曰非為玉之寡故貴之珉之多故賤之夫¶
<pb:KR3a0001_SBCK_008-12a>¶
昔者君子比徳於玉温&KR0243;而澤仁也縝密¶
以栗智也(縝密緻塞貎栗堅也/縝之忍反緻直利反)廉而不劌¶
義也(割而有廉隅而不/割傷也劌呼外反)垂之如墜禮也(禮/尚)¶
(謙/卑)叩之其聲清越而長其終則詘然樂矣¶
(詘曲勿反/詘斷絶貌似樂之/息)瑕不掩瑜瑜不掩瑕忠¶
也(瑜其忠/美者也)孚尹旁達信也(孚尹玉貌旁達/言似者無不通)¶
氣如白虹天也精神見于山川地也(精神/本出)¶
(山川是/故地也)珪璋特達徳也天下莫不貴者道¶
也詩云言念君子温其如玉故君子貴之¶
<pb:KR3a0001_SBCK_008-12b>¶
也¶
孔子曰入其國其教可知也其為人也温¶
柔敦厚詩教也䟽通知逺書教也廣博易¶
良樂教也㓗靜精微易教也恭儉莊敬禮¶
教也屬辭比事春秋教也故詩之失愚(敦/厚)¶
書之失誣(知逺/之失)樂之失奢易之失賊(精微/之失)¶
禮之失煩春秋之失亂(屬辭比/事之失)其為人也¶
温柔敦厚而不愚則深於詩者矣䟽通知¶
逺而不誣則深於書者矣廣博易良而不¶
<pb:KR3a0001_SBCK_008-13a>¶
奢則深於樂者矣㓗靜精微而不賊則深¶
於易者矣恭儉莊敬而不煩則深於禮者¶
屬辭比事而不亂則深於春秋者矣天有¶
四時者春夏秋冬風雨霜露無非教也地¶
載神氣吐納雷霆流形庶物無非教也清¶
明在躬氣志如神(清明之徳在身也/則其氣志如神也)有物¶
將至其兆必先(物事也言有事將至/必先有兆應之者也)是故¶
天地之教與聖人相參其在詩曰嵩髙惟¶
嶽峻極于天惟嶽降神生甫及申(岳降神/靈和氣)¶
<pb:KR3a0001_SBCK_008-13b>¶
<pb:KR3a0001_SBCK_008-13b>¶
問孔子曰師爾以為必布几筵揖讓升降¶
酌獻酬酢然後謂之禮乎爾以必行綴兆¶
執羽籥作鐘鼓然後謂之樂乎言而可履¶
禮也行而可樂樂也(綴知劣反樂上/音洛下音岳)聖人¶
力此二者以躬巳南面是故天下太平萬¶
民順伏百官承事上下有禮也夫禮之所¶
以興衆之所以治也禮之所以廢衆之所¶
以亂也目巧之室則有隩阼(言目巧作室/必有隩阼之)¶
(位室西南隅謂之隩/阼阼階也隩於到反)席則有上下車則有¶
<pb:KR3a0001_SBCK_008-14a>¶
左右行則並隨立則有列序古之義也室¶
而無隩阼則亂於堂室矣席而無上下則¶
亂於席次矣(亂於席上/之次第)車而無左右則亂¶
於車上矣行而無並隨則亂於階𡍼矣(升/階)¶
(塗無並隨/則階𡍼亂)列而無次序則亂於著矣(著所/立之)¶
(位也門屏之/間謂之著也)昔者明王聖人辯貴賤長㓜¶
正男女内外序親踈逺近而莫敢相踰越¶
者皆由此𡍼出也¶
屈節解第三十七¶
<pb:KR3a0001_SBCK_008-14b>¶
子路問於孔子曰由聞丈夫居世富貴不¶
能有益於物(以道濟物/不為身也)處貧賤之地而不¶
能屈節以求伸則不足以論乎人之域矣¶
孔子曰君子之行巳期於必達於巳可以¶
屈則屈可以伸則伸故屈節者所以有待¶
(待知/求也)求伸者所以及時(及良/時也)是以雖受屈¶
而不毁其節志達而不犯於義(合於義也/乃行)¶
孔子在衛聞齊國田常將欲為亂(專齊有/無君之)¶
(心/也)而憚鮑晏(鮑氏晏氏齊/之卿大夫也)因欲移其兵以¶
<pb:KR3a0001_SBCK_008-15a>¶
伐魯孔子㑹諸弟子而告之曰魯父母之¶
國不可不救不忍視其受敵今吾欲屈節¶
於田常以救魯二三子誰爲使於是子路¶
曰請徃齊孔子弗許子張請徃又弗許子¶
石請徃又弗許三子退謂子貢曰今夫子¶
欲屈節以救父母之國吾三人請使而不¶
獲徃此則吾子用辯之時也吾子盍請行¶
焉子貢請使夫子許之遂如齊説田常曰¶
今子欲收功於魯實難不若移兵於吳則¶
<pb:KR3a0001_SBCK_008-15b>¶
易(易以/豉反)田常不悦子貢曰夫憂在内者攻¶
强憂在外者攻弱吾聞子三封而三不成¶
是則大臣不聽令戰勝以驕主破國以尊¶
臣(鮑晏等率師若破/國則益尊者也)而子之功不與焉則¶
交日䟽於主而與大臣爭如此則子之位¶
危矣田常曰善然兵甲巳加魯矣不可更¶
(更音/耕)如何子貢曰緩師吾請於吳令救魯¶
而伐齊子因以兵迎之田常許諾子貢遂¶
南說吳王曰王者不滅國霸者無强敵千¶
<pb:KR3a0001_SBCK_008-16a>¶
鈞之重加銖兩而移今以齊國而私千乘¶
之魯與吾爭強甚為王患之且夫救魯以¶
顯名以撫泗上諸侯(泗水/名也)誅暴齊以服晉¶
利莫大焉名存亡魯實困强齊智者不疑¶
吳王曰善然吳常困越越王今苦身飬士¶
有報吳之心子待我先越然後乃可子貢¶
曰越之勁不過魯吳之彊不過齊而王置¶
齊而伐越則齊必私魯矣王方以存亡繼¶
絶之名棄齊而伐小越非勇也勇者不避¶
<pb:KR3a0001_SBCK_008-16b>¶
難(難乃/旦反)仁者不窮約智者不失時義者不¶
絶世今存越示天下以仁救魯伐齊威加¶
𣈆國諸侯必相率而朝霸業盛矣且王必¶
惡越臣請見越君令出兵以從此則實害¶
越而名從諸侯以伐齊吳王悦乃遣子貢¶
之越越王郊迎而自爲子貢御曰此蠻夷¶
之國大夫何足儼然辱而臨之子貢曰今¶
者吾説吳王以救魯伐齊(説音/税)其志欲之¶
而心畏越曰待我伐越而後可則破越必¶
<pb:KR3a0001_SBCK_008-17a>¶
矣且無報人之志而令人疑之拙矣有報¶
人之意而使人知之殆乎事未發而先聞¶
者危矣三者舉事之患也勾踐頓首曰孤¶
嘗不料力而興吳難(難乃/旦反)受困㑹稽痛於¶
骨髓日夜焦唇乾舌徒欲與吳王接踵而¶
死孤之願也今大夫幸告以利害子貢曰¶
吳王爲人猛暴群臣不堪國家疲弊百姓¶
怨上大臣内變申胥以諫死(申胥伍/子胥也)大宰¶
嚭(嚭吳王佞臣/也嚭普鄙反)用事此則報吳之時也王¶
<pb:KR3a0001_SBCK_008-17b>¶
誠能發卒佐之以邀(邀激/其志)射其志而重寶¶
以悦其心卑辭以尊其禮則其伐齊必矣¶
此聖人所謂屈節求其達者也彼戰不勝¶
王之福若勝則必以兵臨晉臣還北請見¶
晉君共攻之其弱吳必矣鋭兵盡於齊重¶
甲困於晉而王制其弊焉越王頓首許諾¶
子貢返五日越使大夫文種頓首言於吳¶
王曰越悉境内之士三千人以事吳吳王¶
告子貢曰越王欲身從寡人可乎子貢曰¶
<pb:KR3a0001_SBCK_008-18a>¶
悉人之率衆又從其君非義也吳王乃受¶
越王卒謝留勾踐遂自發國内之兵以伐¶
齊敗之子貢遂北見晉君令承其弊吳𣈆¶
遂遇於黃池越王襲吳之國吳王歸與越¶
戰㓕焉孔子曰夫其亂齊存魯吾之始願¶
若能强𣈆以弊吳使吳亡而越霸者賜之¶
說之也美言傷信慎言哉(孔子以哀公十/六年卒吳以二)¶
(十二年㓕時吳知/己將亡而言之也)¶
孔子弟子有宓子賤者仕於魯為單父宰¶
<pb:KR3a0001_SBCK_008-18b>¶
(單音/善)恐魯君聽讒言使巳不得行其政於¶
是辭行故請君之近史二人與之俱至官¶
宓子戒其邑吏(宓音/密)令二史書方書輙掣¶
其肘書不善則從而怒之二史患之辭請¶
歸魯宓子曰子之書甚不善子勉而歸矣¶
二史歸報於君曰宓子使臣書而掣肘書¶
惡而又怒臣邑吏皆笑之此臣所以去之¶
而來也魯君以問孔子子曰宓不齊君子¶
也其才任霸王之佐屈節治單父將以自¶
<pb:KR3a0001_SBCK_008-19a>¶
試也意者以此為諫乎公窹太息而歎曰¶
此寡人之不肖寡人亂宓子之政而責其¶
善者非矣微二史寡人無以知其過微夫¶
子寡人無以自窹遽發所愛之使告宓子¶
曰自今已徃單父非吾有也從子之制有¶
便於民者子决為之五年一言其要宓子¶
敬奉詔遂得行其政於是單父治焉躬敦¶
厚明親親尚篤敬施至仁加懇誠致忠信¶
百姓化之齊人攻魯道由單父單父之老¶
<pb:KR3a0001_SBCK_008-19b>¶
請曰麥已熟矣今齊冦至不及人人自收¶
其麥請放民出皆穫𫝊郭之麥可以益糧¶
且不資於冦三請而宓子不聽俄而齊冦¶
逮于麥季孫聞之怒使人以讓宓子曰民¶
寒耕熱耘曾不得食豈不哀哉不知猶可¶
以告者而子不聽非所以爲民也宓子蹵¶
然曰今兹無麥明年可𣗳若使不耕者穫¶
是使民樂有冦(樂音/洛)且得單父一歲之麥¶
於魯不加强䘮之不加弱(䘮身/浪反)若使民有¶
<pb:KR3a0001_SBCK_008-20a>¶
自取之心其創必數世不息季孫聞之赧¶
然而愧曰地若可入吾豈忍見宓子哉(赧/乃)¶
(版/反)三年孔子使巫馬期逺觀政焉巫馬期¶
隂免衣衣弊裘(衣衣上如字/下於旣反)入單父界見¶
夜漁者得魚輙舍之(舎音/捨)巫馬期問焉曰¶
凡漁者爲得何以得魚即舍之漁者曰魚¶
之大者名爲䲖吾大夫愛之其小者名爲¶
鱦(鱦戈證反/䲖宜爲鱣新序作鱨鮑魚之/懐任之者也)吾大夫欲¶
長之是以得二者輙舍之巫馬期返以告¶
<pb:KR3a0001_SBCK_008-20b>¶
孔子曰宓子之徳至使民闇行若有嚴刑¶
於旁敢問宓子何行而得於是孔子曰吾¶
嘗與之言曰誠於此者刑乎彼宓子行此¶
術於單父也¶
孔子之舊曰原壤其毋死夫子將助之以¶
沐槨子路曰由也昔者聞諸夫子曰無友¶
不如巳者過則勿憚改夫子憚矣姑巳若¶
何(姑且也/已止也)孔子曰凡民有喪匍匐救之况¶
故舊乎非友也吾其徃及為槨原壤登木¶
<pb:KR3a0001_SBCK_008-21a>¶
曰久矣予之不託於音也遂歌曰狸首之¶
班然執女手之卷然(女音/汝)夫子爲之隱佯¶
不聞以過之子路曰夫子屈節而極於此¶
失其與矣豈未可以巳乎孔子曰吾聞之¶
親者不失其爲親也故者不失其為故也¶
孔子家語卷第八(終)¶
